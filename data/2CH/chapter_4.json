{
  "verses": [
    {
      "content": "Chunawa khawm dârsen mâi- châm a siem bawk a, a dungtieng tawng sâwmhni, a khangtieng tawng sâwmhni; ân sângtieng chu tawng sâwm.",
      "reference": "2 CHANCHIN SUINA 4:1"
    },
    {
      "content": "Chun, dâr tuizêng inbiel a sunga sungin, a reia inthawka rei khing- tieng tawng sâwm, intie vêl vawng, ân sângtieng tawng nga chu a siem bawk a; a rei a vêlin tawng sâwm- thum vêltuok a nih.",
      "reference": "2 CHANCHIN SUINA 4:2"
    },
    {
      "content": "Chun, a rei hnuoia chun kumûm ang a vêla vêlsuok, tawng khat pei sâwm seng, tuizêng vêla chun a siem a. Kumûm lim chu tlar hni a na, tuizêng le chun sung kawp a nih.",
      "reference": "2 CHANCHIN SUINA 4:3"
    },
    {
      "content": "Bâwngchal lim sâwmpahni chunga inṭhut a na, pathum chun hmârtieng an nghah a, pathumin simtieng, pathumin thlangtieng, pa- thum bawkin saktieng an nghah a; chu dâr tuizêng chu an chunga chun inṭhut a nih; an hnungtieng chun sûngtieng a ngha seng a.",
      "reference": "2 CHANCHIN SUINA 4:4"
    },
    {
      "content": "Chun, kutpha bawka sa a na; a rei chu no rei anga siem a na, lili pâr angin, bath sâng thum dawng a nih.",
      "reference": "2 CHANCHIN SUINA 4:5"
    },
    {
      "content": "Insâwpna dingin châwtawl sâwm a siem a, panga chu changtieng pang- ah a sieh a, panga dang chu vawi- tiengah; chuong thilhai chu pumraw- hmang thilinhlânhai kha sâwpnaah an hmang hlak a, tuizêng ruok chu thiempuhai ta dinga insâwpna a nih.",
      "reference": "2 CHANCHIN SUINA 4:6"
    },
    {
      "content": "Chun, anni chungthua thupek angin rângkachak sathâu khâwnvar siena sâwm a siem a, chuonghai chu biek ina chun a sieh a, panga chu changtieng pangah, panga dang chu vawitiengah.",
      "reference": "2 CHANCHIN SUINA 4:7"
    },
    {
      "content": "Chun, dawkân sâwm a siem a, biekina chun a sieh a, panga chu changtieng pangah, panga dang chu vawitiengah. Chun, rângkachak thlêngkûm za khat a siem bawk a.",
      "reference": "2 CHANCHIN SUINA 4:8"
    },
    {
      "content": "Chu nawa khawm chun thiem- puhai tuolpûk le tuolpûk lien a siem a; chuong tuolpûk kawtkhârhai le chun, chuong kawtkhârhai chu dâr- senin ân luon khum a.",
      "reference": "2 CHANCHIN SUINA 4:9"
    },
    {
      "content": "Chun, maihûn chu a in pangah simsaktieng chun ân ṭhut a.",
      "reference": "2 CHANCHIN SUINA 4:10"
    },
    {
      "content": "Chun, Huram chun bêlhai, thlêngkûmhai le suodûrhai chu a siem a. Chun, Huram chun Pathien ina lal Solomon ta dinga a sinthaw chu a thaw zo tah a,",
      "reference": "2 CHANCHIN SUINA 4:11"
    },
    {
      "content": "sûtpui pahnihai, maihûnhai, sûtpui lêrhaia a hmawrbâwkhai, sût- pui pahnihai lêra a hmawrbâwkhai inkûm inkhumna dinga ṭiel chik chek lênhai le;",
      "reference": "2 CHANCHIN SUINA 4:12"
    },
    {
      "content": "chuong lên pahnihai ta dinga theibufai zalihai le lên pakhat sûtpui hai chunga hmawrbâwkhai inkûm inkhumna ta dinga theibufai tlar hni pei le chun.",
      "reference": "2 CHANCHIN SUINA 4:13"
    },
    {
      "content": "Chun, suonkuolhai a siem a, châwtawlhai chu suonkuol chunga inṭhutin a siem a;",
      "reference": "2 CHANCHIN SUINA 4:14"
    },
    {
      "content": "tuizêng pakhat chu a hnuoia bâwngchal sawmpahni leh.",
      "reference": "2 CHANCHIN SUINA 4:15"
    },
    {
      "content": "Bêlhai, suodûrhai, sakuoikim- hai le chutaka bûr le bêlhai po po chu Huram chun LALPA ina ding chun dârsen tle miin lal Solomon ta ding chun a lo siem vawng a.",
      "reference": "2 CHANCHIN SUINA 4:16"
    },
    {
      "content": "Zereda le Sukkoth inkâra tlak- pil hmuna khan Jordan Phairuomah lal chun a lo sung a na.",
      "reference": "2 CHANCHIN SUINA 4:17"
    },
    {
      "content": "Chuongchun, Solomon chun hieng bûr le bêlhai po po hi tam tâwk takin a siem a, dârsen lem chu a bûk zât khawm hriet suok ruol a ni nawh a.",
      "reference": "2 CHANCHIN SUINA 4:18"
    },
    {
      "content": "Chuongchun, Solomon chun Pathien ina bûr le bêlhai po po chu a siem a, rângkachak mâichâm le, entirna bei siena dawkânhai;",
      "reference": "2 CHANCHIN SUINA 4:19"
    },
    {
      "content": "sathâu khâwnvar siena le a khâwnvarhai, hmun inthieng hmaa chun thupêk anga an chawk zing theina ding, rângkachak inthiengin a siem a;",
      "reference": "2 CHANCHIN SUINA 4:20"
    },
    {
      "content": "a pârbâwrhai, khâwnvarhai, chaichehai, rângkachakin, rângka- chak inthiengin a siem a;",
      "reference": "2 CHANCHIN SUINA 4:21"
    },
    {
      "content": "khâwnvar vâm chepnahai, châwtawlhai, haihâwhai, meilâkna- hai chu rângkachak inthieng bawkin; chun, in lûtna chu, hmun inthieng- taka kawtkhâr sûngril lem le, in kawtkhârhai chu rângkachak an nih.",
      "reference": "2 CHANCHIN SUINA 4:22"
    }
  ],
  "version": "HMARCLBSI",
  "reference": "2 CHANCHIN SUINA 4 HMARCLBSI",
  "audioBibleUrl": null,
  "copyright": " Hmar CL Bible - Pathien Lekhabu Inthieng    Copyright © Bible Society of India, 2015. Used by permission. All rights reserved worldwide.",
  "audioBibleCopyright": null
}
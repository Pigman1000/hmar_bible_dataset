{
  "verses": [
    {
      "content": "Jotham chu ro a rêl ṭan chun kum sâwmhni pangaa upa a na; Jerusalema chun kum sâwmpa- ruk sûng ro a rêl a, a nu hming chu Jerusa, Zadok naunu a nih.",
      "reference": "2 CHANCHIN SUINA 27:1"
    },
    {
      "content": "A pa Uzziain a lo thaw ta po po ang tak khan, LALPA mithmuah thil indik chu a thawh a; amiruokchu, LALPA biekina chun a lût ve nawh a. Mipuihai chun khawhlotakin thil an thawh a.",
      "reference": "2 CHANCHIN SUINA 27:2"
    },
    {
      "content": "LALPA in dâi kawtkhâr sak- hnung lem kha a siem a, Ophel kula chun in tamtak a siem bawk a.",
      "reference": "2 CHANCHIN SUINA 27:3"
    },
    {
      "content": "Chunawa khawm Juda tlâng rama chun khawpuihai a bâwl a; ramhnuoiahai khawm chun kul- bînghai le vêngna inhai dâm a bâwl bawk a.",
      "reference": "2 CHANCHIN SUINA 27:4"
    },
    {
      "content": "Ammon thlahai chu ân dopui a, anni a hne tah a. Chun, Ammon thla- hai chun chu kum vêk chun tangka talent za, bu phur sîng khat le buṭei phur sîng khat leh an pêk a. Chuong ang lâwma tam chu Ammon thlahai chun ama chu an pêk a, a kum hnina le a kum thumnaa khawm.",
      "reference": "2 CHANCHIN SUINA 27:5"
    },
    {
      "content": "Chuongchun, Jotham chu thil a hung thaw thei êm êm a, a lampuihai a Pathien LALPA chu ân kawltir hlak leiin.",
      "reference": "2 CHANCHIN SUINA 27:6"
    },
    {
      "content": "Chuongchun, Jotham thil thaw danghai, ân donahai po po, a lam- puihai po po, ngai ta, Juda le Israel lalhai lekhabua chun ziek an nih.",
      "reference": "2 CHANCHIN SUINA 27:7"
    },
    {
      "content": "Rorêl a ṭan chun ama chu kum sâwmhni pangaa upa a na; kum sâwmparuk Jerusalemah ro a rêl a.",
      "reference": "2 CHANCHIN SUINA 27:8"
    },
    {
      "content": "Chuongchun, Jotham chu a thlatuhai lai chun a in tah a; ama chu David khawpuia chun an phûm tah a; a naupa Ahaz chun ama aia chun ro a rêl tah a.",
      "reference": "2 CHANCHIN SUINA 27:9"
    }
  ],
  "version": "HMARCLBSI",
  "reference": "2 CHANCHIN SUINA 27 HMARCLBSI",
  "audioBibleUrl": null,
  "copyright": " Hmar CL Bible - Pathien Lekhabu Inthieng    Copyright © Bible Society of India, 2015. Used by permission. All rights reserved worldwide.",
  "audioBibleCopyright": null
}
{
  "verses": [
    {
      "content": "Asa rorêl a kum sâwmthum paruk kum chun, Israel ram lal Baasa chun Juda ram a hang rûn a, Juda ram lal Asa kuoma mi a hung amanih, a suok amanih a phal naw- na dingin Rama khuo chu a siem tah a.",
      "reference": "2 CHANCHIN SUINA 16:1"
    },
    {
      "content": "Chun, Asa chun lal in le LALPA ina ro sie khâwmna ina rângkachak le tangkaruo chu a lâk suok a; Damaskaa um, Suria lal Benhadad kuoma chun ân phur a,",
      "reference": "2 CHANCHIN SUINA 16:2"
    },
    {
      "content": "“Kei le nanga kâra hin inthu- ruolna a um a, i pa le ka pa inkâra khawm a lo um tah ang khan; ngai ta, tangkaruo le rângkachak ka hung thawn che hi; fe la, Israel ram lal Baasa le in inkâra inthuruolna chu ṭhiek rawh, keimaa inthawka a fe hmang theina dingin,” a ta.",
      "reference": "2 CHANCHIN SUINA 16:3"
    },
    {
      "content": "Chun, Benhadad chun lal Asa thu chu a pawm a; Israel ram khaw- puihai chunga chun a sipaihai chu a tir tah a; chuongchun, Ijon le Dan le Abel-maim le Naphtali rama sie- khâwmna khawpuihai po po chu an rûn a.",
      "reference": "2 CHANCHIN SUINA 16:4"
    },
    {
      "content": "Chun, Baasa chun chu chu a lo hriet chun Rama khuo a siem lai chu a châwlsan a, a sin chu a suktâwp tah a.",
      "reference": "2 CHANCHIN SUINA 16:5"
    },
    {
      "content": "Chun, Juda lal Asa chun Juda rama mi po po chu a ṭhuoi a; Ramaa lunghai le chutaka thinghai Baasain in bâwlna dinga a hmanghai chu an phur hmang vawng a; chu chun Geba le Mizpa khuo a siem a.",
      "reference": "2 CHANCHIN SUINA 16:6"
    },
    {
      "content": "Chu hun lai chun zâwlnei Hanani chu Juda ram lal Asa kuoma chun a hung a, a kuomah, “LALPA i Pathien chu ring loin Suria lal chu i ring a, chuleiin, Suria lal sipaihai chu i kuta chun an suokthleng ding a nih.",
      "reference": "2 CHANCHIN SUINA 16:7"
    },
    {
      "content": "Lubim mihai le Ethiopia mihai chu sakawr tawlailîrhai le sakawr chung chuong mihai leh tam nasatak an ni naw am a nih? amiruokchu, LALPAA chun în nghat leiin i kut- ah anni chu a pêk suok che an ni kha.",
      "reference": "2 CHANCHIN SUINA 16:8"
    },
    {
      "content": "Ama tienga lungril ṭha famkim puttuhai chunga a hrâtzie insuklang dingin LALPA mit chun hnuoi chung po poa kil le kap a en vêl ruoi hlak. Hitaka hin nang chun invêtthlâktak el chun i lo thaw tah a, chuleiin, tuta chin chu indonahai khawm nei zing tâng i tih,” a ta.",
      "reference": "2 CHANCHIN SUINA 16:9"
    },
    {
      "content": "Chun, Asa chu zâwlnei chunga chun a lunginsen a, lung ina chun ama chu a khum tah a; hi thil lei hin ama chunga chun a lunginsen sih a. Chun, Asa chun chuong lai chun mi ṭhenkhathai chu a lo nêksawr hle bawk a.",
      "reference": "2 CHANCHIN SUINA 16:10"
    },
    {
      "content": "Asa thilthawhai, a hmasa le a nuhnunghai khawm, en ta, Juda le Israel ram lalhai lekhabua chun ziek a ni naw am a nih?",
      "reference": "2 CHANCHIN SUINA 16:11"
    },
    {
      "content": "A rorêl a kum sâwmthum pakuo kuma chun Asa chu a ke a hung na tah a; a natna chu a nasa hle el a, a natnaa khawm chun LALPA chu a la zawng naw rawp a, damdawi thiem mihai a ruoi lem a.",
      "reference": "2 CHANCHIN SUINA 16:12"
    },
    {
      "content": "Chuongchun, Asa chu a thlatu hai kuoma chun a in tah a, a rorêl kum sâwmli pakhat kuma chun a thi tah a.",
      "reference": "2 CHANCHIN SUINA 16:13"
    },
    {
      "content": "Ama thlân in David khuoa a siem ngeia chun an phûm tah a; chun, riminhnik le chawkpawl thiem mi- haiin an buotsai riminhnik tinrênga sip khuma chun an inzâltir a; ama ta ding chun meichawk nasatak chu an siem tah a.",
      "reference": "2 CHANCHIN SUINA 16:14"
    }
  ],
  "version": "HMARCLBSI",
  "reference": "2 CHANCHIN SUINA 16 HMARCLBSI",
  "audioBibleUrl": null,
  "copyright": " Hmar CL Bible - Pathien Lekhabu Inthieng    Copyright © Bible Society of India, 2015. Used by permission. All rights reserved worldwide.",
  "audioBibleCopyright": null
}
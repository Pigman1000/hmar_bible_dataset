{
  "verses": [
    {
      "content": "Chun, Solomon chun a hril a, “LALPA chun inthim sâmupa chun um ka tih a ta.",
      "reference": "2 CHANCHIN SUINA 6:1"
    },
    {
      "content": "Nisienlakhawm, kumkhuoa chêng- na dinga hmun i ta dingin, i ta dinga umna ding in ka bâwlpêk ta che hi,” a ta.",
      "reference": "2 CHANCHIN SUINA 6:2"
    },
    {
      "content": "Chun, lal chu a ngha kîr a, Israel inkhâwmhai po po chu mal a sâwm a; Israel mipuihai po po chu an ngîr ṭhup a.",
      "reference": "2 CHANCHIN SUINA 6:3"
    },
    {
      "content": "Chun, ama chun a hril a, “Israel- hai Pathien LALPA chu inpâkin um raw se, ka pa David kuoma a baua thu lo hril a, a bânhaia lo sukpui- tlingtu chu:",
      "reference": "2 CHANCHIN SUINA 6:4"
    },
    {
      "content": "ama chun, ‘Aigupta rama in- thawka ka mihai ka ṭhuoi suok nia inthawk tah, Israel hnam po po laia inthawkin, ka hming um zingna dinga in bâwlna dingin khawpui ka ruot nawh a; ka mi Israelhai chunga lala um dingin tukhawm ka thlang bawk nawh;",
      "reference": "2 CHANCHIN SUINA 6:5"
    },
    {
      "content": "amiruokchu, ka hming umna dingin Jerusalem kha ka thlang a, chun, ka mi Israelhai chunga um dingin David chu ka lo thlang tah a,’ tiin.",
      "reference": "2 CHANCHIN SUINA 6:6"
    },
    {
      "content": "Chuongchun, ka pa David lung- rila chun Israelhai Pathien LALPA hminga in bâwl nuomna a um a.",
      "reference": "2 CHANCHIN SUINA 6:7"
    },
    {
      "content": "Amiruokchu, LALPA chun ka pa David kuoma chun, ‘Ka hming dingin, in bâwl dingin lungril i nei a ni âwm a; hieng i lungrila um hi i thaw ṭha ngawt el;",
      "reference": "2 CHANCHIN SUINA 6:8"
    },
    {
      "content": "amiruokchu, in chu nang chun bâwl naw ti nih a, i naupa, i ṭhâla hung pieng ding chun, ka hmingin in chu bâwl lem a tih,’ a ta.",
      "reference": "2 CHANCHIN SUINA 6:9"
    },
    {
      "content": "Chuongchun, LALPA chun thu a hril ta chu a hung puitling pei a; ka pa David hmuna chun ka hung ngîr tah a, LALPAIN a lo tiem ta angin Israel ram lal ṭhungphaa chun ka ṭhung tah a, Israelhai Pathien LALPA hming ding chun in chu ka bâwl ta a nih.",
      "reference": "2 CHANCHIN SUINA 6:10"
    },
    {
      "content": "Chun, chutaka chun bâwm chu kân ṭhut tah a, Israel thlahai le LALPAIN thuthlung a lo siem tahai chu chu sûnga chun a um nghe ngheh a,” tiin.",
      "reference": "2 CHANCHIN SUINA 6:11"
    },
    {
      "content": "Chun, Israel mipui inkhâwmhai po po hmaihmaah, LALPA mâichâm hmaah a ngîr a, a bânhai chu a phar a;",
      "reference": "2 CHANCHIN SUINA 6:12"
    },
    {
      "content": "(Solomon chun dârsen ṭham tawng ngaa sei, tawng nga bawka lien, tawng thuma insâng a siem a, tuollai sûnga a laitaka a ilo daw ta chunga chun a ngîr a, Israel inkhâwmhai po po hmaa chun a dingṭhaṭhuon a, a kuthai chu vân tieng a phar a nih.) ama chun a hril a;",
      "reference": "2 CHANCHIN SUINA 6:13"
    },
    {
      "content": "“Aw LALPA Israelhai Pathien, an lungril po poa i hmaa khawsa hlakhai i siehlawhai chunga zângai- na le thuthlung kawl zingtu nang ang hi, hnuoi le vâna khawm Pathien dang an um dêr nawh a;",
      "reference": "2 CHANCHIN SUINA 6:14"
    },
    {
      "content": "i siehlaw ka pa David kuoma khawm i thutiemhai chu i sukpui- tling a; anih, i bauin i hril a, vawisûn ni ang bawk hin, i kuthai chun i sukpuitling hlak ta kha.",
      "reference": "2 CHANCHIN SUINA 6:15"
    },
    {
      "content": "Chuleiin, tuhin aw LALPA, Israelhai Pathien, ‘Ka hmaa i khaw- sak anga, ka dân hraw dinga i thlahaiin an pawi sa chun; ka mit- hmuah Israel lal ṭhungphaa ṭhung ding mi intlâksamtir naw ning che,’ tiha ka pa David i siehlaw kuoma i lo tiem ta kha hung hre zing rawh.",
      "reference": "2 CHANCHIN SUINA 6:16"
    },
    {
      "content": "Chuleiin, tuhin, aw LALPA Israelhai Pathien, i siehlaw David kuoma i thu i lo hril ta chu sukdet ni raw se.",
      "reference": "2 CHANCHIN SUINA 6:17"
    },
    {
      "content": "Nisienlakhawm, thilthaw tin- rêngah mihriemhai lai Pathien chu a khawsa ding am a nih? Ngai ta, vân le vânhai vân khawm chun nang chu a dâwl naw che a nih; hi in ka bâwl lem hi chu a chîn nasa âwm de!",
      "reference": "2 CHANCHIN SUINA 6:18"
    },
    {
      "content": "I hmaa i siehlaw hnina, ṭawng- ṭaina le kona chu lo ngai dingin, Aw LALPA ka Pathien, a hnina le i siehlaw ṭawngṭaina chu i lo ngai- sak a;",
      "reference": "2 CHANCHIN SUINA 6:19"
    },
    {
      "content": "i hmun tieng nghaa i siehlaw hin a ṭawngṭai pha, ṭawngṭaina chu lo ngai dingin, ‘Chutaka chun ka hming chu sieng ka tih,’ i tina hmun tieng ngei chu, chu in tienga chun a sûn a zâna i mit chu în lên theina dingin.",
      "reference": "2 CHANCHIN SUINA 6:20"
    },
    {
      "content": "Hi hmun tieng hi nghaa an ṭawngṭai pha chun i mi Israelhai le i siehlaw hnina chu lo ngai la; anih, i umna vâna inthawk ngei chun lo hre la; chun, i lo hriet chun ngaidam bawk la.",
      "reference": "2 CHANCHIN SUINA 6:21"
    },
    {
      "content": "“Miin a tuolbâwm chungah thil a suksuol a, vânni khâm dinga inkhâmtira um ding a lo ni chun, hi ina hin a hung a, i mâichâm hmaa hin a hung inkhâm chun;",
      "reference": "2 CHANCHIN SUINA 6:22"
    },
    {
      "content": "nang chun vâna inthawkin lo ngai la, thaw la, mi suol chu ama lu chung ngeia a maw phura thungin, i siehlawhai chungthu chu hung rêl rawh; ân dikna ang peia pêka um dingin mi fel chu thiem hung in- changtir bawk la.",
      "reference": "2 CHANCHIN SUINA 6:23"
    },
    {
      "content": "Chun, i mi Israelhai hi an hmêlmahai hmaa chun i chunga an suolna leia hnein lo um hai sienla, hung ngha kîrin, i hming an hung ṭan a, hi ina hin an ṭawngṭaia hnina an hung siem chun;",
      "reference": "2 CHANCHIN SUINA 6:24"
    },
    {
      "content": "nangin vâna inthawk chun lo hre la, i mi Israelhai suol chu ngai- dam la, an thlatuhai le anni kuoma i pêk rama chun hung ṭhuoi nâwk rawh.",
      "reference": "2 CHANCHIN SUINA 6:25"
    },
    {
      "content": "I chungah thil an suksuol leiin, ruo sûr loin vân chu lo ping ta sienla, hi hmun tieng nghaa an ṭawngṭai a, i hming an ṭan a, anni chu i hrem laia an suol chu an nghatsan chun,",
      "reference": "2 CHANCHIN SUINA 6:26"
    },
    {
      "content": "vâna chun lo hre la, an fena ding lampui ṭha închûktir lai chun i siehlawhai le i mi Israelhai suol chu nangin lo ngaidam la; i mihai kuoma rochan dinga i pêk, chu ram chunga chun ruo insûrtir rawh.",
      "reference": "2 CHANCHIN SUINA 6:27"
    },
    {
      "content": "Chun, chu rama chun ṭâm amanih a tlah a, hri amanih ân lêng a, riel amanih, ṭêk amanih, khâu amanih, tuktulung amanih an ṭuong chun; an hmêlmahai chun an khaw- puiahai chun anni chu hung inhuol hai sienla, ieng hripui khawm in- lêngin, ieng natna khawm um sienla;",
      "reference": "2 CHANCHIN SUINA 6:28"
    },
    {
      "content": "i mi Israelhai po poin amanih, mi tukhawmin amanih hnina le ṭawngṭaina ieng ang khawm lo siem ta sienla, mi tin mâni hri ngei hretu le, mâni lungngaina ngei hretuin hi in tieng hin a bânhai a phar suok chun,",
      "reference": "2 CHANCHIN SUINA 6:29"
    },
    {
      "content": "i umna vâna inthawk chun nangin lo hre la, ngaidam la, mi tin chu, a lungril chu nangin i hriet a, a lampuihai ang po po ngei chun nangin inhmutir rawh; (nang chun, nang chauin mihriem nauhai lungril chu i hriet sih a;)",
      "reference": "2 CHANCHIN SUINA 6:30"
    },
    {
      "content": "kan thlatuhai kuoma i pêk rama an um sûng po poa i lampuihai chu hraw dinga nangma chu an ṭi theina ding chein.",
      "reference": "2 CHANCHIN SUINA 6:31"
    },
    {
      "content": "“Chu nawah i mi Israel mi ni lo, mikhuol chungthua chun; i kut phar lei le, i kut thahrât lei le, i hming ropui leia ram hlataka inthawka a hung chun; an hung a hi in tieng nghaa an ṭawngṭai pha chun;",
      "reference": "2 CHANCHIN SUINA 6:32"
    },
    {
      "content": "i umna hmun vâna inthawk ngei chun lo hre la, mikhuolin a hung kona san tak ang che chu thawpêk rawh; hnuoi chunga mi po pohai chun i mi Israelhai anga, hi in ka bâwl hi i hming a put ti an hriet theina dingin le, i hming ropui chu an hriet a an ṭi theina ding chein.",
      "reference": "2 CHANCHIN SUINA 6:33"
    },
    {
      "content": "I mihai chu an hmêlmahai chunga do dingin fe suok hai sienla, khaw tieng lampuia mani khawm nangin lo tir ta la, i hming dinga in ka ibâwl le, hi khawpui nangin i thlang tieng hi nghaa an ṭawngṭai chun:",
      "reference": "2 CHANCHIN SUINA 6:34"
    },
    {
      "content": "vâna inthawk chun an ṭawng- ṭaina le hnina chu lo ngai la, an thu chu nangin ṭan rawh.",
      "reference": "2 CHANCHIN SUINA 6:35"
    },
    {
      "content": "I chungah thil an suksuol a, (mi thil suksuol lo an um si nawh a) an chungah i lung a sen a, hmêlma kutah i pêk a, ram hlaa manih, a hnaia manih anni chun sala an ṭhuoi hmang chun:",
      "reference": "2 CHANCHIN SUINA 6:36"
    },
    {
      "content": "sala ṭhuoihmanga an umna rama chun anni chu an inngaituoh a, an hung ngha kîr a, sal an nina rama chun nanga kuomah hnina an hung siem a; ‘Thil kan suk suol tah a, rilotakin kan thaw tah a, khawhlo- takin kan lo thaw tah a nih,’ tiha;",
      "reference": "2 CHANCHIN SUINA 6:37"
    },
    {
      "content": "sala an umna rama an lungril po po le an lungvar po poa nangma kuoma an hung ngha kîr a, sala ṭhuoihmang an nina hmuna chun i hming dinga in ka bâwl tieng le, nangin khawpui i thlang tieng le, an thlatuhai kuoma ram i pêkna tieng nghaa an ṭawngṭai chun;",
      "reference": "2 CHANCHIN SUINA 6:38"
    },
    {
      "content": "i umna hmun vâna inthawk ngei chun, an hnina le an ṭawngṭaina chu lo hre la, nangin an thu chu ṭan la, i chunga thil suksuol i mihai chu nangin ngaidam rawh.",
      "reference": "2 CHANCHIN SUINA 6:39"
    },
    {
      "content": "Tuhin, aw ka Pathien, ka ngên che, hi hmuna ṭawngṭaina hi, i mitin hmu sienla, i na chun lo ngai raw se.",
      "reference": "2 CHANCHIN SUINA 6:40"
    },
    {
      "content": "Aw LALPA Pathien tuhin tho la, i châwlna hmuna chun nang le, i hrâtna bâwm chu; Aw LALPA Pathien, i thiempuhai chu sandam- nain inthuomhai sienla, i mi in- thienghai chu ṭhatnaah hlim raw hai se.",
      "reference": "2 CHANCHIN SUINA 6:41"
    },
    {
      "content": "Aw LALPA Pathien, i hriek nâl hmai chu innghat hmangtir naw la, i siehlaw David thilthaw ṭhathai chu hre zing rawh,” tiin.",
      "reference": "2 CHANCHIN SUINA 6:42"
    }
  ],
  "version": "HMARCLBSI",
  "reference": "2 CHANCHIN SUINA 6 HMARCLBSI",
  "audioBibleUrl": null,
  "copyright": " Hmar CL Bible - Pathien Lekhabu Inthieng    Copyright © Bible Society of India, 2015. Used by permission. All rights reserved worldwide.",
  "audioBibleCopyright": null
}
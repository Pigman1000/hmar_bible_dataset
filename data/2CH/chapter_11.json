{
  "verses": [
    {
      "content": "Rehoboam chu Jerusalem a hung tlung chun Benjamin le Juda sûngkuo, nuoi khat le sîng riet, thlang ṭhieu, Israelhai do dinga indo mi, Rehoboam ta dinga ram chu hung la kîr nâwk dingin a ko khâwm tawl a.",
      "reference": "2 CHANCHIN SUINA 11:1"
    },
    {
      "content": "Nisienlakhawm, Pathien mi Semaia kuoma chun LALPA thu chu a hung tlung a,",
      "reference": "2 CHANCHIN SUINA 11:2"
    },
    {
      "content": "“Judai ram lal Solomon naupa Rehoboam le, Judai rama Benjamin mihai le Israel mi po pohai kuoma chun thu hril la,",
      "reference": "2 CHANCHIN SUINA 11:3"
    },
    {
      "content": "LALPAIN hieng hin a tih ti rawh, ‘Hang fe nâwng in ta, in unauhai chu indopui bawk nâwng in tih: mi tin chu mâni in sengah kîr nâwk el ro: hi thil hi keima thaw a ni sih a,’ tiin,” a ta. Chuongchun, LALPA thu chu an zâwm a, Jeroboam hang do tumnaa inthawk chun an kîr tah a.",
      "reference": "2 CHANCHIN SUINA 11:4"
    },
    {
      "content": "Rehoboam chu Jerusalema chun a um a, Judai rama inhumhimna dingin khawpuihai a bâwl a.",
      "reference": "2 CHANCHIN SUINA 11:5"
    },
    {
      "content": "Bethlehem dâm, Etam dâm, Tekoa dâm,",
      "reference": "2 CHANCHIN SUINA 11:6"
    },
    {
      "content": "Beth-zur dâm, Soko dâm, Adullam dâm,",
      "reference": "2 CHANCHIN SUINA 11:7"
    },
    {
      "content": "Gath dâm, Maresah dâm, Ziph dâm,",
      "reference": "2 CHANCHIN SUINA 11:8"
    },
    {
      "content": "Adoraim dâm, Lakis dâm, Azeka dâm,",
      "reference": "2 CHANCHIN SUINA 11:9"
    },
    {
      "content": "Zora dâm, Aijalon dâm, Hebron dâm, chuong chu Judai rama umhai le, Benjamin rama khawpui kul neihai a nih.",
      "reference": "2 CHANCHIN SUINA 11:10"
    },
    {
      "content": "Chun, kul dettakhai chu a sukdet nâwk zuol a, chuonga chun hotuhai a sieh a, fâk ding le hriek le uoin dâm ân khâwl bawk a.",
      "reference": "2 CHANCHIN SUINA 11:11"
    },
    {
      "content": "Khaw tin hmun tamtaka chun feihai, phâwhai a sieh a, nasatak- in a sukhrât a. Judai hnam le Benjamin hnam chu ama tieng an ṭhang a.",
      "reference": "2 CHANCHIN SUINA 11:12"
    },
    {
      "content": "Levi mihai le thiempuhai chu an umna sûnga inthawk chun ama kuomah Israel ram sûng po poa chun an hung pakai a.",
      "reference": "2 CHANCHIN SUINA 11:13"
    },
    {
      "content": "Levi mihai chun an ram le an khuohai chu an mâksan a, Jerusalem le Judai rama chun an hung a; Jeroboam le a naupasalhai chun anni chu LALPA ta dinga thiempu sinhai chu thaw lo dingin an hnawt suok sih a,",
      "reference": "2 CHANCHIN SUINA 11:14"
    },
    {
      "content": "chuongchun, ama siem bâwng- têhai, kêlchalhai le bâwlhmunhaia ding chun thiempuhai a ruot fâwm tah a.",
      "reference": "2 CHANCHIN SUINA 11:15"
    },
    {
      "content": "Chun, an hnunga khawm chun, Israel hnamhai lai po poa mi, Israel Pathien LALPA chu lungrila zawng- tuhai chun an zui a; an thlatuhai Pathien LALPA kuoma inthâwi ding chun Jerusalemah an hung hlak a.",
      "reference": "2 CHANCHIN SUINA 11:16"
    },
    {
      "content": "Chuongchun, kum thum sûng chun Judai lalram chu an sukdet tiel tiel a, Solomon naupa Rehoboam chu ân sukdet hle el tah a; kum thum sûng chu David le Solomon lampui chu an hraw sih a.",
      "reference": "2 CHANCHIN SUINA 11:17"
    },
    {
      "content": "Chun, Rehoboam chun David naupa Jerimoth le Jesai naupa Eliab naunu Abihail naunu Mahalath chu nuhmeiah a nei a;",
      "reference": "2 CHANCHIN SUINA 11:18"
    },
    {
      "content": "amanu chun naupasalhai a neipêk a; Jeus le Semaria le Zaham.",
      "reference": "2 CHANCHIN SUINA 11:19"
    },
    {
      "content": "Ama hnunga chun Absalom naunu Maaka chu a nei a; ama chun Abija, Attai, Ziza le Selomith a nei- pêk a.",
      "reference": "2 CHANCHIN SUINA 11:20"
    },
    {
      "content": "Chun, Rehoboam chun a nu- hmeihai le a thaikêmhai po po nêkin Absalom naunu Maaka chu a hmangai lem a, (nuhmei chu sâwm- pariet a nei a, thaikêm sâwmruk leh; chun, naupasal sâwmhni pariet le naunuhmei sâwmruk a nei bawk sih a).",
      "reference": "2 CHANCHIN SUINA 11:21"
    },
    {
      "content": "Chun, Rehoboam chun Maaka naupa Abija chu lalah, a unauhai laia hotutakah a ruot a; ama chu lala siem a lungril sih a.",
      "reference": "2 CHANCHIN SUINA 11:22"
    },
    {
      "content": "Chun, vartakin a thawh a, Juda le Benjamin ram po poa chun a nau- pasalhai chu a semdar rak a, khaw- pui kul neihai po poa chun; fâk ding khawm tam tâwk takin a pêk bawk a. An ta dingin nuhmeihai khawm tamtak a zawngpêk bawk a.",
      "reference": "2 CHANCHIN SUINA 11:23"
    }
  ],
  "version": "HMARCLBSI",
  "reference": "2 CHANCHIN SUINA 11 HMARCLBSI",
  "audioBibleUrl": null,
  "copyright": " Hmar CL Bible - Pathien Lekhabu Inthieng    Copyright © Bible Society of India, 2015. Used by permission. All rights reserved worldwide.",
  "audioBibleCopyright": null
}
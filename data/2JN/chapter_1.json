{
  "verses": [
    {
      "content": "Upa chun: Nuhmei ṭha thlang le a nauhai kuomah: Titakzetin ka hmangai cheu a nih, kei chau ni loin, thutak chu hre taphawt khawmin an hmangai cheu a nih:",
      "reference": "2 JOHAN 1:1"
    },
    {
      "content": "Thutak einia um zing, kumkhuo khawma ei kuoma um ding lei hin.",
      "reference": "2 JOHAN 1:2"
    },
    {
      "content": "Pa Pathien le Pa Naupa Isu Krista kuoma inthawkin, lunginsiet- na dâm, zângaina dâm, inremna dâm chu, thutak le hmangainain ei kuomah um a tih.",
      "reference": "2 JOHAN 1:3"
    },
    {
      "content": "Pa kuoma inthawka thupêk ei hmu ang khan i nau tuhai amanih thutaka umin ka hmu leiin ka lâwm hle a nih.",
      "reference": "2 JOHAN 1:4"
    },
    {
      "content": "Nuhmei ṭha, i kuoma thupêk thar ziek ang ni loin, a tîra inthawka ei nei ang kha ziek lemin, ei inhma- ngai tuona dingin ka ngên che a nih.",
      "reference": "2 JOHAN 1:5"
    },
    {
      "content": "Chun, hi hi hmangaina a nih, ama thupêk ang peia ei um hi. Thupêk a tîra inthawka in ihriet ang chu hi hi a nih, hmangainaa chun um ro, ti hi.",
      "reference": "2 JOHAN 1:6"
    },
    {
      "content": "Hlêmtu tamtak — Isu Krista chu tisain a hung ti ṭan nawtuhai kha — khawvêla hin an hung suok ta sih a. Chuong ang mi chu an nih, hlêmtu le Krista kaltu chu.",
      "reference": "2 JOHAN 1:7"
    },
    {
      "content": "Ei thaw suok sahai kha in inhmang nawh a, a man chu a kima in hmu thei lemna dingin invêng ṭha ro.",
      "reference": "2 JOHAN 1:8"
    },
    {
      "content": "Tûkhawm Krista inchûktirna thua um zing loa, khûm chun Pathien a nei nawh. Chu inchûktirna thua um zing ruok chun, ama ngei chun Pa le Naupa a nei kawp a nih.",
      "reference": "2 JOHAN 1:9"
    },
    {
      "content": "Tûkhawm, chu inchûktirna thu chu hung chawi loin, in kuomah hung sienla, in inah intlungtir naw unla, ṭawngbau ṭha khawmin inthla naw ro;",
      "reference": "2 JOHAN 1:10"
    },
    {
      "content": "ṭawngbau ṭhaa inthlatu chu a thil suksuola chun a ṭhang ve sih a.",
      "reference": "2 JOHAN 1:11"
    },
    {
      "content": "In kuomah thu tamtak hril ding ka nei leiin lekha le lekhatuiin ziek ka nuom nawh; in lâwm a kim theina dingin, in kuoma hunga, inhmatuoa inbiek ka beisei lem a nih.",
      "reference": "2 JOHAN 1:12"
    },
    {
      "content": "I zuorpuinu thlang nauhaiin chibai an bûk che.",
      "reference": "2 JOHAN 1:13"
    }
  ],
  "version": "HMARCLBSI",
  "reference": "2 JOHAN 1 HMARCLBSI",
  "audioBibleUrl": null,
  "copyright": " Hmar CL Bible - Pathien Lekhabu Inthieng    Copyright © Bible Society of India, 2015. Used by permission. All rights reserved worldwide.",
  "audioBibleCopyright": null
}
{
  "verses": [
    {
      "content": "LALPA chun Mosie a biek a,",
      "reference": "LEVI DÂN 20:1"
    },
    {
      "content": "“Israel thlahai kuoma chun, ‘Tukhawm Israel thlahai laia mi amanih, Israel rama khawsa, ram dang mi amanih, mâni rîla rahai a tukhawm Molek kuoma pe taphawt chu sukhlum ngei ding a na, hi rama mihai hin lungin an dêng ding a nih.",
      "reference": "LEVI DÂN 20:2"
    },
    {
      "content": "Kei khawmin ka hmun inthieng sukpawrche ding le, ka hming in- thieng sukpawrche dinga a rîla ra Molek a pêk leiin, chu mi chunga chun ka hmai sukthim ka ta, a chi- puihai laia inthawk chu sukbohmang ka tih.",
      "reference": "LEVI DÂN 20:3"
    },
    {
      "content": "Hi rama mihai hin, chuong ang mi mâni rîla ra Molek petu chu an theinghil tehlêm a, an sukhlum naw chun, ama le a sûnghai chunga chun",
      "reference": "LEVI DÂN 20:4"
    },
    {
      "content": "ka hmai sukthim ka ta, Molek kuoma uire dinga a mi uiretsantuhai po leh an chipuihai laia inthawk sukbohmang ka tih.",
      "reference": "LEVI DÂN 20:5"
    },
    {
      "content": "“Khawhri aisânthiem zâwlhai le dâwithiemhai pana uiretu chunga chun ka hmai sukthim ka ta, a chipui- hai laia inthawk chu sukbohmang ka tih.",
      "reference": "LEVI DÂN 20:6"
    },
    {
      "content": "Chuleiin, insukthieng unla in- thiengin um ro; Kei hi LALPA in Pathien chu ka nih.",
      "reference": "LEVI DÂN 20:7"
    },
    {
      "content": "Ka thupêkhai chu in pawmin in zâwm ding a nih. Kei hi LALPA a sukthiengtu cheu chu ka nih.",
      "reference": "LEVI DÂN 20:8"
    },
    {
      "content": "A pa amanih, a nu amanih ṭawngsie inphurtu taphawt chu sukhlum ngei ding a nih; a pa ama- nih, a nu amanih ṭawngsie inphur a na, a chungah a thisen maw chu a um ding a nih.",
      "reference": "LEVI DÂN 20:9"
    },
    {
      "content": "“Miin a tuolbâwm nuhmei a uiretpui chun, uiretupa le uirenu chu sukhlum ngei ding an nih.",
      "reference": "LEVI DÂN 20:10"
    },
    {
      "content": "Pahai nuhmei zâlpuitu chu mâni pahai saruokna hlîmtu a na, sukhlum ve ve ngei ding an na, an thisen maw chu an chunga um a nih.",
      "reference": "LEVI DÂN 20:11"
    },
    {
      "content": "Miin a monu a zâlpui chun sukhlum ve ve ngei ding an nih; rîtlona chungchuong thaw an na, an thisen maw chu an chunga um a nih.",
      "reference": "LEVI DÂN 20:12"
    },
    {
      "content": "Miin nuhmei a zâlpui anga pasal a zâlpui chun, thil tirdakum an thaw ve ve a na, sukhlum ngei ding an nih, an thisen maw chu an chunga um a nih.",
      "reference": "LEVI DÂN 20:13"
    },
    {
      "content": "Miin nufa faa nuhmeia a nei chun rîtlona nasatak a na, anni laia rîtlona a um nawna dingin, ama le anni pahni chu raw hlum ding an nih.",
      "reference": "LEVI DÂN 20:14"
    },
    {
      "content": "Miin ran a zâlpui chun sukhlum ngei ding a nih; ran khawm chu in sukhlum ding a nih.",
      "reference": "LEVI DÂN 20:15"
    },
    {
      "content": "Nuhmeiin ran a va hnai a, ân pâwlpui chun, nuhmei le ran chu in sukhlum ding a nih; sukhlum ngei ding an nih, an thisen maw chu an chunga um a nih.",
      "reference": "LEVI DÂN 20:16"
    },
    {
      "content": "“Miin a farnu, a pa naunu amanih, a nu naunu amanih a nei a, a saruokna a hmuh a, amanu khawma a saruokna a hmu bawk chun thil inzakumtak a na, an chipuihai thla- hai mithmua sukbohmang ding an nih; a farnu saruokna hlîm a na, a rîtlona maw chu phur a tih.",
      "reference": "LEVI DÂN 20:17"
    },
    {
      "content": "Miin nuhmei a hul naw laia a zâlpui a, a saruokna a hlîm chun a thi suokna chu hlîm a na, nuhmei khawm chun ama thi suokna a hlîm a na; an chipuihai laia inthawka suk- bohmang ve ve ding an nih.",
      "reference": "LEVI DÂN 20:18"
    },
    {
      "content": "I nu zuorpuinu amanih, i pa farnu amanih saruokna chu i hlîm ding a ni nawh. Mâni laibunghai saruoka siemna a na; an rîtlona chu phur an tih.",
      "reference": "LEVI DÂN 20:19"
    },
    {
      "content": "Miin a pami nuhmei a zâlpui chun, a pami saruokna hlîm a na, suol maw chu phur an ta, nau boin thîng an tih.",
      "reference": "LEVI DÂN 20:20"
    },
    {
      "content": "Min a unaupa nuhmei a nei chun, thil tirdakum a nih; a unaupa saruokna hlîm a na, nau boin um an tih.",
      "reference": "LEVI DÂN 20:21"
    },
    {
      "content": "“Chuleiin, ka thupêkhai po po, ka rorêlhai po po pawmin in zâwm ding a nih; chuongchun, umna dinga ka ṭhuoina cheu ram chun luok dawk naw ni cheu.",
      "reference": "LEVI DÂN 20:22"
    },
    {
      "content": "In hmaa ka hnawt suok tah hnamhai dân dâm in hraw ding a ni nawh; hieng thilhai po po hi an thaw hlak leiin ka tirdak tâwl an nih.",
      "reference": "LEVI DÂN 20:23"
    },
    {
      "content": "Amiruokchu, nangni kuoma chun, An ram, nênetui le khuoizua luong ram chu hluong in ta, in hluo dingin ka pêk cheu a nih, ka lo ti tah a. Kei hi LALPA in Pathien, hnam danghaia inthawka suktumtu cheu chu ka nih.",
      "reference": "LEVI DÂN 20:24"
    },
    {
      "content": "Chuleiin, sa thieng le thieng naw, vate thieng le thieng naw in thlier hran ding a nih; sa amanih, vate amanih, hnuoia bawkinvâk chi hrim hrim amani chu in ta dingin inthieng loa ka ithlier hran tahai chun, in hringnahai in suktirdakum ding a ni nawh.",
      "reference": "LEVI DÂN 20:25"
    },
    {
      "content": "Ka ta dinga mi inthieng in ni ding a nih; kei LALPA chu kân thieng sih a, ka ta in nina dingin hnam danghaia inthawkin ka suktum ta cheu a nih.",
      "reference": "LEVI DÂN 20:26"
    },
    {
      "content": "“Pasal khawm, nuhmei khawm, khawhri aisânthiem amanih, dâwi- thiem amani chu sukhlum ngei ding a nih; lunga dêng nîng an ta; an thisen maw an chungah um a tih,’ ti rawh,” tiin.",
      "reference": "LEVI DÂN 20:27"
    }
  ],
  "version": "HMARCLBSI",
  "reference": "LEVI DÂN 20 HMARCLBSI",
  "audioBibleUrl": null,
  "copyright": " Hmar CL Bible - Pathien Lekhabu Inthieng    Copyright © Bible Society of India, 2015. Used by permission. All rights reserved worldwide.",
  "audioBibleCopyright": null
}
{
  "verses": [
    {
      "content": "LALPA chun Mosie kuomah, “Pharao le Aigupta chungah hri pakhat la hung intlungtir nâwk ka tih, chu hnunga chun hitaka inthawk hin infetir a ti cheu. Ân fetir pha cheu chun a namin nam suok fai vawng a ti cheu.",
      "reference": "FESUOKNA 11:1"
    },
    {
      "content": "Mipuihai hrieta chun hril la, pasal tin le nuhmei tinin, rângkachak le tangkaruo incheinahai an tuol- bâwmhaia inthawkin haw seng raw hai se,” a tih a.",
      "reference": "FESUOKNA 11:2"
    },
    {
      "content": "LALPA chun Aiguptahai mit- hmuah Israel mihai chu ditsakna ân hmutir a, Mosie ngei khawm chu mipui mithmu le Pharao siehlawhai mithmuah Aigupta ram sûnga chun mi lientak a ni bawk a.",
      "reference": "FESUOKNA 11:3"
    },
    {
      "content": "Mosie chun, “Hieng ang hin LALPAIN a tih: ‘Zân ril lai vêlah Aigupta mihai lai fe suok ka ta;",
      "reference": "FESUOKNA 11:4"
    },
    {
      "content": "Aigupta rama nau lutîr po po, Pharao nau lutîr a lalṭhungphaa ṭhunga inthawka, bu râwtnawinaa sinthaw suoknu nau lutîr tak chen le, ran ruol tê hmasatakhai le chun thi fai vawng an tih.",
      "reference": "FESUOKNA 11:5"
    },
    {
      "content": "Chun, Aigupta ram sûng po poa chun ṭap nasatak um a tih: chuong ang hrim hrim chu a la um ngai dêr nawh a, um khawm um nâwk ta dêr bawk naw ni.",
      "reference": "FESUOKNA 11:6"
    },
    {
      "content": "Nisienlakhawm, Israel mihai le Aigupta mihai kâra chun LALPAIN ieng ang lâwma danglamna am a sie ti in hriet theina dingin, Israel thlahai laia chu ran le mihriem khawm ui khawmin inngak naw ni.",
      "reference": "FESUOKNA 11:7"
    },
    {
      "content": "Chun, hieng i siehlawhai po po hi ka kuomah hung an ta, ka hmaa bawkkhupin, Nanga zuitu dinghai po po le chun suok ta rawh,’ mi tîng an tih; chun, chu hnunga chun suok tâng ka tih, tiin,” a tih a. Pharao kuoma inthawk chun lunginsentakin a suok tah a.",
      "reference": "FESUOKNA 11:8"
    },
    {
      "content": "Chun LALPAIN Mosie kuomah, “Aigupta rama hin ka thilmakhai sukpung a ni theina dingin, Pharao chun in thu a ngai naw ding a ni hi,” a tih a.",
      "reference": "FESUOKNA 11:9"
    },
    {
      "content": "Mosie le Aron chun Pharao hmaa chun thilmakhai po po chu an thaw tah a; nisienlakhawm, LALPA chun Pharao lungril chu a sukngar a, Israel thlahai chu a rama inthawk ân fe suoktir chuong nawh a.",
      "reference": "FESUOKNA 11:10"
    }
  ],
  "version": "HMARCLBSI",
  "reference": "FESUOKNA 11 HMARCLBSI",
  "audioBibleUrl": null,
  "copyright": " Hmar CL Bible - Pathien Lekhabu Inthieng    Copyright © Bible Society of India, 2015. Used by permission. All rights reserved worldwide.",
  "audioBibleCopyright": null
}
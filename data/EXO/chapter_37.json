{
  "verses": [
    {
      "content": "Bezalel chun shittim thingin Thuthlung bâwm a siem a; a seitieng tawng hni le a chenve, a lientieng tawng khat le a chenve, ân sângtieng khawm tawng khat le a chenve a nih.",
      "reference": "FESUOKNA 37:1"
    },
    {
      "content": "A sûng le a puo chu rângkachak inthiengin ân luon khum a, a vêlin rângkachakin a tlâng a kâwm a.",
      "reference": "FESUOKNA 37:2"
    },
    {
      "content": "Rângkachak kuol pali a kehai palia dingin; sîr khatah kuol hnih, a sîr dangah kuol hni bawk a siem a,",
      "reference": "FESUOKNA 37:3"
    },
    {
      "content": "shittim thing zâwnfunghai a siem a, rângkachakin ân luon khum a.",
      "reference": "FESUOKNA 37:4"
    },
    {
      "content": "Thuthlung bâwm chu zâwnna dingin, thuthlung bâwm sîrhaia kuolhaia chun zâwnfunghai chu a rawl a.",
      "reference": "FESUOKNA 37:5"
    },
    {
      "content": "Rângkachak inthiengin Zângai- na ṭhungpha a siem a; chu seitieng chu tawng hni le a chenve, a lientieng chu tawng khat le a chenve a nih.",
      "reference": "FESUOKNA 37:6"
    },
    {
      "content": "Rângkachakin cherub pahni, a suta sut zawmin, zângaina ṭhungpha tâwp ve vea chun a siem a;",
      "reference": "FESUOKNA 37:7"
    },
    {
      "content": "cherûb pakhat hmawr khing khatah cherub pakhat hmawr khing dangah; a hmawr ve veah cherubhai chu zângaina ṭhungpha le zawm- khatin a siem a.",
      "reference": "FESUOKNA 37:8"
    },
    {
      "content": "Cherubhai chun an thlahai chu chungtieng an zâr a, an thlahai chun zângaina ṭhungpha chu a zâr hlieh a, an hmai le an hmai chu innghat- tuokin, zângaina ṭhungpha tieng chun cherubhai hmai chu a nghah a.",
      "reference": "FESUOKNA 37:9"
    },
    {
      "content": "Shittim thingin dawkân a siem a, a seitieng tawng hni, a lientieng tawng khat, ân sângtieng chu tawng khat le a chenve a nih.",
      "reference": "FESUOKNA 37:10"
    },
    {
      "content": "Rângkachak inthiengin ân luon khum a, a vêlin rângkachakin a tlâng a kâwm a.",
      "reference": "FESUOKNA 37:11"
    },
    {
      "content": "A vêlin a rei kutphabawkin a siem a, chu rei tlâng chu râng- kachakin ân luon a.",
      "reference": "FESUOKNA 37:12"
    },
    {
      "content": "Chu chu ta ding chun rângka- chak kuol pali a siem a, chu kuolhai chu a ki palia a kehai palia chun ân bûk a.",
      "reference": "FESUOKNA 37:13"
    },
    {
      "content": "Dawkân zâwnna ding zâwn- funghai rawlna dingin a kuolhai chu a rei hnaiah an um a.",
      "reference": "FESUOKNA 37:14"
    },
    {
      "content": "Dawkân zâwnna ding chun shittim thing zâwnfunghai a siem a, rângkachakin ân luon khum a.",
      "reference": "FESUOKNA 37:15"
    },
    {
      "content": "Chu dawkân chunga hmang ding chun bûrlebêlhai-thlenghai, riminhnik thlêngtêhai, no inkûmhai, notung seihai, dâwnmi thilinhlânhai bun suokna dingin rângkachak inthiengin a siem a.",
      "reference": "FESUOKNA 37:16"
    },
    {
      "content": "Chun, rângkachak inthiengin sathâukhâwnvar siena a siem a. Sathâukhâwnvar siena a ṭhut le a ngul chu a suta suta siem a nih; chu chu le a kheihai, a mûmhai le a hmawr pârhai chu zawm khat vawng a nih.",
      "reference": "FESUOKNA 37:17"
    },
    {
      "content": "A sîrhaia chun kau paruk a ṭo suok a, a sîr khata chun sathâu- khâwnvar siena kau thum, sîr khing dangah sathâukhâwnvar siena kâu thum bawk;",
      "reference": "FESUOKNA 37:18"
    },
    {
      "content": "kâu khata chun almond zîk pâr anga siem, a khei pathum, a mûm le a hmawr pârhai; kâu danga khawm almond zîk pâr anga siem khei pathum, a mûm le a hmawr pârhai leh – Khâwnvar sienaa kâu paruk suokhai chu chuong ang seng chu a nih.",
      "reference": "FESUOKNA 37:19"
    },
    {
      "content": "Khâwnvar siena ngulpuia chun almond zîkhai anga siem, khei pali, a mûmhai le a pârhai leh an um a.",
      "reference": "FESUOKNA 37:20"
    },
    {
      "content": "A sîra kâu paruk ṭo suokhaia tuok khat pei hnuoia chun a mûm pakhat a um pei a,",
      "reference": "FESUOKNA 37:21"
    },
    {
      "content": "an mûmhai le an kauhai chu ama le chun zawmkhat vawng an nih a, a pumpui chun rângkachak in- thieng hlawm khata sut vawng an nih.",
      "reference": "FESUOKNA 37:22"
    },
    {
      "content": "A khâwnvarhai pasari le a chaichehai, a vâmdawhai chu râng- kachak inthiengin a siem a.",
      "reference": "FESUOKNA 37:23"
    },
    {
      "content": "Khâwnvar siena le a hmangruo po po chu rângkachak inthieng talent khatin a siem a.",
      "reference": "FESUOKNA 37:24"
    },
    {
      "content": "Shittim thingin riminhnik rawna mâichâm a siem a, a seitieng tawng khat, a lientieng tawng khat, killi nei a nih. Ân sângtieng chu tawng hni a nih a a kihai chu ama le chun zawm khat an nih.",
      "reference": "FESUOKNA 37:25"
    },
    {
      "content": "A chung leh a sîrhai leh, a vêlin, a kihai leh rângkachak inthiengin ân luon khum a; a vêlin rângkachak rei a siem bawk a.",
      "reference": "FESUOKNA 37:26"
    },
    {
      "content": "A zâwnna ding a zâwnfunghai rawlna dingin a sîr khing hniha a rei hnuoia chun rângkachak kuol pahni a siem a.",
      "reference": "FESUOKNA 37:27"
    },
    {
      "content": "Shittim thing zâwnfunghai a siem a, rângkachakin ân luon khum a.",
      "reference": "FESUOKNA 37:28"
    },
    {
      "content": "Chun, riminhnik siemtu siem dânin riminhnik rawmi le innâlna hriek inthieng a siem a.",
      "reference": "FESUOKNA 37:29"
    }
  ],
  "version": "HMARCLBSI",
  "reference": "FESUOKNA 37 HMARCLBSI",
  "audioBibleUrl": null,
  "copyright": " Hmar CL Bible - Pathien Lekhabu Inthieng    Copyright © Bible Society of India, 2015. Used by permission. All rights reserved worldwide.",
  "audioBibleCopyright": null
}
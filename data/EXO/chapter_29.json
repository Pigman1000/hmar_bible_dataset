{
  "verses": [
    {
      "content": "“Tuhin Thiempu sina ka rawng bâwl dinga anni inhlân thieng dinga an chunga i thaw ding chu hi hi a nih: bâwngchal tuoi pakhat le berâmchal pahni demkailo le,",
      "reference": "FESUOKNA 29:1"
    },
    {
      "content": "bei, chawl ṭhanglo le beiphêk chawl ṭhanglo hriek pawl le, beiin- phân chawl ṭhanglo hriek nâl leh, chuongchu bupui beiphit inditakin i siem ding a nih.",
      "reference": "FESUOKNA 29:2"
    },
    {
      "content": "Chun, leikhâwr pakhatah sieng i ta, leikhâwr chu bâwngchal le berâmchal pahni le chun hung la lût i tih.",
      "reference": "FESUOKNA 29:3"
    },
    {
      "content": "Aron le a naupasalhai chu in- tuokna puon in kawtkhâra chun hung ṭhuoi i ta, tuiin însiltir i tih.",
      "reference": "FESUOKNA 29:4"
    },
    {
      "content": "Chun, silfênhai chu lâng i ta, Aron chu zakawchung, zakawfuol, zakawsîng le âwmbel chu inhâktir i ta;",
      "reference": "FESUOKNA 29:5"
    },
    {
      "content": "zakawsîng hrui thiemtaka khâwng chun khit i ta, a lu chunga chun lukâwm sieng i ta, lukâwm chunga chun lukhum inthieng chu sieng i tih.",
      "reference": "FESUOKNA 29:6"
    },
    {
      "content": "Chun, innâlna hriek lâng i ta, a lu chungah buok i ta, ama chu nâl i tih.",
      "reference": "FESUOKNA 29:7"
    },
    {
      "content": "A naupasalhai chu hung ṭhuoi i ta, zakawchunghai inhâktir i ta,",
      "reference": "FESUOKNA 29:8"
    },
    {
      "content": "an kâwng chu kâwngkhiin hrên i ta, lukhim inkhimtir i ta, thiempu nina chu kumkhaw dânah nei an tih: chun, Aron le a naupasalhai chu i hlânthieng ding a nih.",
      "reference": "FESUOKNA 29:9"
    },
    {
      "content": "Intuokna puon in tuola chun bâwngchal ṭhuoi i ta, Aron le a nau- pasalhai chun bâwngchal lu chunga chun an kut innghat an tih.",
      "reference": "FESUOKNA 29:10"
    },
    {
      "content": "Intuokna puon in kawtkhâra chun LALPA hmaah bâwngchal chu that i tih.",
      "reference": "FESUOKNA 29:11"
    },
    {
      "content": "Bâwngchal thisen chu lâng i ta, i kutpârin mâichâm kîhaia chun nâl i ta; chun, a thisen dang po chu mâichâm bula chun bur i tih.",
      "reference": "FESUOKNA 29:12"
    },
    {
      "content": "Chun, a sûng thâu po chu lâng i ta, a thin chunga duorda le, a kalhai pahni le anni tuomtu thâu leh mâichâm chunga chun rawng i tih.",
      "reference": "FESUOKNA 29:13"
    },
    {
      "content": "Bâwngchal sa le, a vun le, a êk ruok chu bûk puoa chun meiin rawng i tih; suol ta dinga thil inhlân a nih.",
      "reference": "FESUOKNA 29:14"
    },
    {
      "content": "Berâmchal pakhat chu la bawk i ta, Aron le a naupasalhai chun berâmchal lu chunga chun an kuthai innghat an tih.",
      "reference": "FESUOKNA 29:15"
    },
    {
      "content": "Berâmchal chu that i ta, a thisen chu lâng i ta, mâichâm chu a vêlin thêng i tih.",
      "reference": "FESUOKNA 29:16"
    },
    {
      "content": "Berâmchal chu ât nawi i ta, a sûnghai le a kehai chu sâwp i ta, a sa âtsa le, a lu le chun sieng i ta;",
      "reference": "FESUOKNA 29:17"
    },
    {
      "content": "berâmchal chu a pumin mâi- châm chunga chun rawng i tih: LALPA kuoma pumrawhmang thil- inhlân a na, LALPA kuoma meia thil inhlân riminhnik a nih.",
      "reference": "FESUOKNA 29:18"
    },
    {
      "content": "“Chun, berâm chal dang pakhat chu lâng i ta, Aron le a naupasalhai chun berâmchal lu chunga chun an kuthai innghat an tih.",
      "reference": "FESUOKNA 29:19"
    },
    {
      "content": "Chun, berâmchal chu that i ta, a thisen chu lâng i ta, Aron nakâwr changtieng hmawra le a naupasalhai nakâwr changtieng hmawra le, an changtieng kutpui chunga le, an changtieng kepuihaiah nâl i ta; chun, thisen la um po chun mâichâm chu a vêl chun thêng i tih.",
      "reference": "FESUOKNA 29:20"
    },
    {
      "content": "Mâichâm chunga thisen chu innâlna hriek leh lâng i ta, Aron le a silfênhai le, a naupasalhai le an silfênhai chunga chun thêng i ta, ama chu inhlânthieng nîng a tih; a silfên- hai le a naupasalhai le a naupasalhai silfênhai leh.",
      "reference": "FESUOKNA 29:21"
    },
    {
      "content": "Berâmchal thâu khawm chu a ngûm le a sûngbawtu thâuhai leh, a thin chunga a duorda leh, a kal pahni le a tuomtu thâuhai leh, a dâr chang- tieng leh la bawk i tih (inhlânna berâmchal a ni leiin).",
      "reference": "FESUOKNA 29:22"
    },
    {
      "content": "Chun, bei tliem khat, beiphêk hriek pawl tlang khat le, bei inphân pakhat leh; LALPA hmaha chawl ṭhanglo bei leikhâwra chu lâng i ta;",
      "reference": "FESUOKNA 29:23"
    },
    {
      "content": "Aron le a naupasalhai kuthaia chun a rêng chun sie vawng i ta, LALPA hmaha thên thilinhlân dingin thên an tih.",
      "reference": "FESUOKNA 29:24"
    },
    {
      "content": "Chun, chuong chu an kuthaia inthawkin lâng i ta, LALPA hmaha riminhnik dingin, mâichâm chunga chun pumrawhmang thilinhlânin raw hmang i tih: LALPA kuoma meia thilinhlân a nih.",
      "reference": "FESUOKNA 29:25"
    },
    {
      "content": "Aron inhlânna berâmchal ir chu lâng i ta, LALPA hmaha thên thilin- hlân dingin thên i tih; chu chu nanga chan nîng a tih.",
      "reference": "FESUOKNA 29:26"
    },
    {
      "content": "Thên thilinhlân ir le dawmkâng thilinhlân dâr, inhlânna berâmchal ir le dâr dawmkânga thên tah, thiempu chan khawm chu inhlân i tih, Aron le a naupasalhai chan a ni leiin.",
      "reference": "FESUOKNA 29:27"
    },
    {
      "content": "Aron le a naupasalhai chan dinga Israel thilinhlân an pêk zing ding an bat nîng a tih; chu chu an inremna thilinhlânhaia inthawka thiempu chan dinga Israel thlahai inhlân ding chu nîng a tih; LALPA kuoma an dawmkâng thil inhlân chu a nih.",
      "reference": "FESUOKNA 29:28"
    },
    {
      "content": "“Aron silfên inthienghai chu ama hnunga a naupasalhai ta dingin nîng a tih, chuonghaia hlânthieng le hrieknâl an ni theina dingin.",
      "reference": "FESUOKNA 29:29"
    },
    {
      "content": "Hmun Inthienga rawng bâwl dinga a hung pha, ama aia thiempu sin thawtu a naupa chun silfênhai chu ni sari sûng hâk a tih.",
      "reference": "FESUOKNA 29:30"
    },
    {
      "content": "“Inhlânna berâmchal chu lâng i ta, Hmun Inthienga chun a sa chu suong i tih.",
      "reference": "FESUOKNA 29:31"
    },
    {
      "content": "Aron le a naupasalhai chu berâm sa le leikhâwra bei chu intuok- na puon ina kawt bula chun fâng an tih.",
      "reference": "FESUOKNA 29:32"
    },
    {
      "content": "Chuong thil intlanna siemnahai chu anni inhlânna le hlânthiengna dingin fâng an tih, amiruokchu, thil inthieng an ni leiin mi dang chun a fâk ve ding a ni nawh.",
      "reference": "FESUOKNA 29:33"
    },
    {
      "content": "Inhlânna sa le bei a iengkhawm chu zîngkâr chena a um zing chun, a mahla chu meiin rawng i tih, thil inthieng a ni leiin fâk a ni ding a ni nawh.",
      "reference": "FESUOKNA 29:34"
    },
    {
      "content": "Chuong ang chun Aron le a naupasalhai chungah, thu ka pêk che po po ang tak khan i thaw ding a na; ni sari sûng anni chu i hlânthieng ding a nih,",
      "reference": "FESUOKNA 29:35"
    },
    {
      "content": "ni tinin suol ta dinga thil inhlân bâwngchal chu inhlân i tih. Mâichâm ta ding khawm chun suol ta dinga thilinhlân inhlân i ta, chu ta dinga intlanna i siem lai chun, inhlân thiengna dingin, mâichâm chu hriek nâl bawk i tih.",
      "reference": "FESUOKNA 29:36"
    },
    {
      "content": "Mâichâm ta dingin ni sari sûng chu intlanna siem i ta, chun, inhlân i tih; chun, mâichâm chu inthiengtak hung nîng a ta, mâichâm tâwk taphawt chu inthieng ni tâng an tih.",
      "reference": "FESUOKNA 29:37"
    },
    {
      "content": "“Hi hi mâichâm chunga i thilinhlân ding chu a nih; berâmte pahni kum khat mi ve ve ni tinin în hlân zie ding a nih.",
      "reference": "FESUOKNA 29:38"
    },
    {
      "content": "Berâmte pakhat chu zîngtieng inhlân i ta, berâmte dang chu zân- tieng inhlân i tih.",
      "reference": "FESUOKNA 29:39"
    },
    {
      "content": "Berâmte pakhat le chun beiphit indi epha hmun sâwma ṭheha hmun khat hriek sâwrsa hin hmun liha ṭheha hmun khat chawkpawl, le dâwnmi thilinhlân dingin uoiin hin hmun liha ṭheha hmun khat inhlân i tih.",
      "reference": "FESUOKNA 29:40"
    },
    {
      "content": "Berâmte pakhat chu zântieng inhlân i ta, LALPA kuoma meia thil- inhlâna riminhnik dingin, zîngkâra dâwnmi thilinhlân ṭhanga fâkmi thilinhlân dân angin thâwng i tih.",
      "reference": "FESUOKNA 29:41"
    },
    {
      "content": "Chu chu i thlahai chena dingin LALPA hmaha intuokna puon in kawtkhâra pumrawhmang thilinhlân chu ni zing a tih; chutaka chun intuokpui ka ti che.",
      "reference": "FESUOKNA 29:42"
    },
    {
      "content": "Chutaka chun Israel thlahai chu intuokpui ka ta, intuokna puon in chu ka ropuinain sukthieng nîng a tih.",
      "reference": "FESUOKNA 29:43"
    },
    {
      "content": "Intuokna puon in le mâichâm chu sukthieng ka ta, Aron le a nau- pasalhai khawm chu thiempu sina ka rawng bâwl dingin sukthieng ka tih.",
      "reference": "FESUOKNA 29:44"
    },
    {
      "content": "Israel thlahai lai chun um zing ka ta, an Pathien nîng ka tih.",
      "reference": "FESUOKNA 29:45"
    },
    {
      "content": "Chun, anni laia ka um zing theina dinga Aigupta rama inthawka ṭhuoi suoktu LALPA an Pathien ka nih ti hrieng an tih; LALPA an Pathien ka ni sih a.",
      "reference": "FESUOKNA 29:46"
    }
  ],
  "version": "HMARCLBSI",
  "reference": "FESUOKNA 29 HMARCLBSI",
  "audioBibleUrl": null,
  "copyright": " Hmar CL Bible - Pathien Lekhabu Inthieng    Copyright © Bible Society of India, 2015. Used by permission. All rights reserved worldwide.",
  "audioBibleCopyright": null
}
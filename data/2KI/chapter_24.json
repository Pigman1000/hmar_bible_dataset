{
  "verses": [
    {
      "content": "Ân lal lai chun Babulon lal Nebukadnezzar a hung lien a, Jehoiakim chu a siehlawah kum thum a um a; chu hnunga chun a nghatsan a, a chungah a hel tah a.",
      "reference": "2 LALHAI 24:1"
    },
    {
      "content": "Chun, LALPAIN Kaldai pâwlhai, Suria pâwlhai, Moab pâwlhai, Ammon thla pâwlhai ama thaw dingin a tir suok tah a; a siehlaw zâwlneihai hmanga a hril LALPA thu anga Juda ram chu insuksiettir dingin.",
      "reference": "2 LALHAI 24:2"
    },
    {
      "content": "A hmu phâk nawa sawn ding thu chu LALPA thuin Juda ram chungah a hung tlung ta ngei a. Manasse suolnahai le a thilthaw po po le,",
      "reference": "2 LALHAI 24:3"
    },
    {
      "content": "pawitâwklo thisen an suo a, Jerusalem chu pawitâwklo thisena a suksip leiin, LALPAIN a ngaidam nuom naw a nih.",
      "reference": "2 LALHAI 24:4"
    },
    {
      "content": "Chuongchun, Jehoiakim chan- chin danghai le a thilthaw po po chu Juda lalhai inlal lai chanchin ziekna bua chun a chuong a ni naw am a nih?",
      "reference": "2 LALHAI 24:5"
    },
    {
      "content": "Chuongchun, Jehoiakim chu a pi le puhai kuomah a in a, chun, a naupa Jehoiakin chu ama aiawiin ân lal tah a.",
      "reference": "2 LALHAI 24:6"
    },
    {
      "content": "Chun, Aigupta lal chu a rama inthawkin a hung suok nâwk ta nawh a; Babulon lal chun Aigupta ram vadungtêa inthawka Euphrates vadung chena Aigupta lal ram huop po po a lâk ta sih a.",
      "reference": "2 LALHAI 24:7"
    },
    {
      "content": "Jehoiakin chu ân lal ṭantirin kum sâwm le kum riet a na, Jeru- salema chun thla thum ân lal a; a nu hming chu Nehusta, Jerusalema Elnathan naunu a nih.",
      "reference": "2 LALHAI 24:8"
    },
    {
      "content": "Chun, a pa thaw dân ang po po thawin, LALPA mithmua thil ṭha nawtak a thaw hlak a.",
      "reference": "2 LALHAI 24:9"
    },
    {
      "content": "Chuong lai chun Babulon lal Nebukadnezzar mihai chu Jerusa- lema chun an hang feh a, khuo chu an hang inhuol tah a.",
      "reference": "2 LALHAI 24:10"
    },
    {
      "content": "Chun, chuonga a mihaiin an inhuol lai chun Babulon lal Nebukad- nezzar chu khuoa chun a hang feh a;",
      "reference": "2 LALHAI 24:11"
    },
    {
      "content": "chuongchun, Juda lal Jehoiakin chu a nu hai dâm, a mihai dâm, a milienhai dâm, a upahai le chun Babulon lal kuomah an va suok a, chun, ân lal kum riet kumin Babulon lal chun a man tah a.",
      "reference": "2 LALHAI 24:12"
    },
    {
      "content": "Chun, LALPA hril ang khan, LALPA ina ro po po le lal ina ro po po chu a lâk suok a, LALPA biek ina Israel lal Solomonin rângkachak bûr le bêl a siemhai po po chu a sâtnawi vawng a.",
      "reference": "2 LALHAI 24:13"
    },
    {
      "content": "Chun, Jerusalema mi po po, mi lien po pohai, mi hrât huoisen ṭha po pohai dâm, sing khat zet, themthiem le thirsu po po salah a ṭhuoi vawng a; chu rama mi a pasie sie ti lo chu tukhawm an um ta nawh a.",
      "reference": "2 LALHAI 24:14"
    },
    {
      "content": "Chun, Jehoiakin chu Babulon- ah a ṭhuoi a; chun, lal nu hai, lal nuhmei hai, a upahai dâm, chu rama mihrâthai chu Jerusalema inthawkin Babulonah salah a ṭhuoi a.",
      "reference": "2 LALHAI 24:15"
    },
    {
      "content": "Chun, Babulon lal chun pasal- ṭha po po sâng sari zet le, themthiem le thirsu sâng khat, mi hrât ṭha indo thei mi ṭhieu chu Babulonah salah a ṭhuoi vawng a.",
      "reference": "2 LALHAI 24:16"
    },
    {
      "content": "Chun, a pa unau Mattania chu Babulon lal chun ama aiin ân laltir a, a hming chu Zedekia tiin a thlengpêk a.",
      "reference": "2 LALHAI 24:17"
    },
    {
      "content": "Zedekia chu ân lal ṭantirin kum sâwmhni le kum khat a na, Jerusa- lemah kum sâwm le kum khat ân lal a, a nu hming chu Hamutal, Libna khuoa Jeremia naunu a nih.",
      "reference": "2 LALHAI 24:18"
    },
    {
      "content": "Chun, Jehoiakim thaw dân ang po po thawin LALPA mithmua thil ṭha nawtak a thaw hlak a.",
      "reference": "2 LALHAI 24:19"
    },
    {
      "content": "LALPA lunginsenna leia a hmu phâk nawa a hnawthmang dai chenin Jerusalem le Juda chungah thil a hung tlung pei a nih; chun, Zedekia chu Babulon lal chunga chun a hel tah a.",
      "reference": "2 LALHAI 24:20"
    }
  ],
  "version": "HMARCLBSI",
  "reference": "2 LALHAI 24 HMARCLBSI",
  "audioBibleUrl": null,
  "copyright": " Hmar CL Bible - Pathien Lekhabu Inthieng    Copyright © Bible Society of India, 2015. Used by permission. All rights reserved worldwide.",
  "audioBibleCopyright": null
}
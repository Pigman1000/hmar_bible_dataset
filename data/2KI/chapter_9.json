{
  "verses": [
    {
      "content": "Chun, zâwlnei Elisa chun zâwl- neihai naupasalhai laia pakhat chu a ko a, a kuomah, “I dier kei la, hi hriek bâwm hi chawi la, Ramoth- gilead khuoah va fe rawh;",
      "reference": "2 LALHAI 9:1"
    },
    {
      "content": "i va tlung chun Nimsi naupa Jehosaphat naupa Jehu chu va zawng suok la, pindan sûngrilah lûtpui la.",
      "reference": "2 LALHAI 9:2"
    },
    {
      "content": "Chuongchun, hriek bâwm hi la la, a lua chun buok la, ‘LALPAIN hieng ang hin a tih; Israelhai chunga lal dingin hriek ka nâl che, tiin,’ ti rawh. Chuongchun, kawt hawng la, tlân suok el rawh, um sâwt loin,” a ta.",
      "reference": "2 LALHAI 9:3"
    },
    {
      "content": "Chuongchun, tlangvâl, zâwlnei tlangvâl chu Ramoth-gileada chun a fe tah a.",
      "reference": "2 LALHAI 9:4"
    },
    {
      "content": "Chun, a va tlung chun, ngai ta, sipai hotuhai an lo ṭhung khâwm a; chun, ama chun, “Sipai hotu, i kuomah thu incha hril ding ka nei,” a ta. Chun, Jehu chun, “tu tak kuoma hin am a nih a?” a ta. Chun, ama chun, “Nanga kuoma hin a nih, sipai hotu,” a ta.",
      "reference": "2 LALHAI 9:5"
    },
    {
      "content": "Chun, a tho a, ina chun a lût a; chun, a lua chun hriek chu a buok a, a kuomah, “LALPA, Israelhai Pathien chun hieng ang hin a tih, ‘LALPA mipuihai, Israelhai chunga lal dingin hriek ka nâl che.",
      "reference": "2 LALHAI 9:6"
    },
    {
      "content": "Ka siehlaw zâwlneihai thisen le LALPA siehlaw po pohai thisen phuba chu Jezebela inthawka ka lâk theina dingin i pu Ahab sûnghai chu sukbohmang vawng i tih.",
      "reference": "2 LALHAI 9:7"
    },
    {
      "content": "Ahab sûnghai po po chu bohmang vawng an ta; Ahaba inthawk hin naupasal taphawt chu Israel rama mi khuokhir amanih, khuokhir naw amanih khawm ka sukbohmang ding a nih.",
      "reference": "2 LALHAI 9:8"
    },
    {
      "content": "Chun, Ahab sûnghai chu Nebat naupa Jeroboam sûnghai le Ahija naupa Baasa sûnghai angin siem ka tih.",
      "reference": "2 LALHAI 9:9"
    },
    {
      "content": "Chun, uiin Jezebel chu Jezreel khaw kul bula chun fâng an ta, a phûmtu ding hrim hrim um naw ni hai,’ tiin,” a ta.",
      "reference": "2 LALHAI 9:10"
    },
    {
      "content": "Chuongchun, kawt a hawng a, a tlân suok tah a. Chun, Jehu chu a pu upahai lai chun a hung suok a; pakhat chun a kuomah, “Ṭha tieng thu am a nih? Kha invêtpa kha i kuoma iengtiziea hung am a ni leh?” a ta. Chun, ama chun an kuomah, “In hriet mi a na, a thu hril khawm kha in hriet annâwm,” a ta.",
      "reference": "2 LALHAI 9:11"
    },
    {
      "content": "Anni chun, “Hre lo ve a, mi hang hril ta khai” an ta. Ama chun, “Hieng ang tak hin a mi ti a ni kha tie! ‘LALPAIN hieng ang hin a tih, Israelhai chunga lal dingin hriek ka nâl che, tiin,’” a ta.",
      "reference": "2 LALHAI 9:12"
    },
    {
      "content": "Chuongchun, mi tinin an puon chu an hlîp hmawk hmawk a, kai- lâwn chunga chun an phapêk ta seng a, “Jehu chu lal a ni tah,” tiin taw- tawrâwt an mût tah a.",
      "reference": "2 LALHAI 9:13"
    },
    {
      "content": "Chuongchun, Nimsi nau Jeho- saphat naupa Jehu chun Joram chu a phier rûk tah a. (Suria lal Hazael leiin Joram le Israelhai po po chun Ramoth-gilead khuo chu an vêng a;",
      "reference": "2 LALHAI 9:14"
    },
    {
      "content": "lal Joram ruok chu Suria lal Hazael le an inthawnaa Suria mi- haiin an inhliem kha Jezreel khuoah insukdam dingin a kîr nâwk kha.) Chun, Jehu chun, “Keia tienga ṭhang in ni chun Jezreel khuoah hieng thu hi hril dingin tukhawm khuoa in- thawk hi insuoktir naw ro,” a ta.",
      "reference": "2 LALHAI 9:15"
    },
    {
      "content": "Chuongchun, Jehu chu tawlai- lîrah a chuong a, Jezreel khuoah a feh a, Joram chu chutaka chun a zâl a na; chun, Juda lal Ahazia khawm Joram chu kan dingin a zu feh a.",
      "reference": "2 LALHAI 9:16"
    },
    {
      "content": "Chun, Jezreel kula chun râl- vêng a ngîr a, ama chun Jehu rawi hung chu a hang hmuh a, “Mi tamtak el ka hmuh ie,” a ta. Chun, Joram chun, “Sakawr chung chuong mi anni chu tuok dingin va tir la, ‘Ṭha tieng thu am a nih?’ va ti raw hai seh,” a ta.",
      "reference": "2 LALHAI 9:17"
    },
    {
      "content": "Chuongchun, mi pakhat sakawr chunga chuong hi a tuok dingin a va feh a, “Lalin hieng ang hin a tih, ‘Ṭha tieng thu am a nih?’ tiin” a tih a. Chun, Jehu chun, “Ṭha tieng thu chu nanga lo hriet ding ieng am a um a? Ka hnunga hin va fe ve el rawh,” a tih a. Chun, râlvêngtu chun, “Ei mi tir chun an kuom chu a va tlung ngei a, nisienlakhawm, a hung kîr nâwk ta dêr nawh,” tiin a hril a.",
      "reference": "2 LALHAI 9:18"
    },
    {
      "content": "Chuongchun, mi pakhat sakawr chunga chuong hi a tir nâwk a, ama khawm chun an kuom a va tlung a, “Lalin hieng ang hin a tih: ‘Ṭha tieng thu am a nih?’ tiin,” a tih a. Chun, Jehuin a dawn a, “Ṭha tieng thu chu nanga lo hriet ding ieng am a um leh? Ka hnunga hin va fe ve el rawh,” a ta.",
      "reference": "2 LALHAI 9:19"
    },
    {
      "content": "Chun, râlvêngtu chun, “Ama khawma an kuom chu a va tlung ngei a, ama khawm chu a hung kîr nâwk ta dêr nawh; chun, a khal dân khawm saw Nimsi naupa Jehu khal dân chie a nih, mi invêt ang elin a khal hlak a nih,” a ta.",
      "reference": "2 LALHAI 9:20"
    },
    {
      "content": "Chun, Joram chun, “Buotsai ta u,” a ta. Chun, a tawlailîr chu an buotsai a. Chun, Israel lal Joram le Juda lal Ahazia chu mâni tawlailîr ve vein an va suok a, Jehu chu tuok dingin an va feh a; Jezreel mi Naboth huonah an va hmuh a.",
      "reference": "2 LALHAI 9:21"
    },
    {
      "content": "Chun, Joramin Jehu a hei hmu chun, “Ṭha tieng thu am a nih, Jehu?” a hei tih a. Chun, ama chun a lo dawn a, “I nu Jezebel hin uiret le dâwi a chîng sûng chu ṭha tieng thu ieng am um thei a ta?” a ta.",
      "reference": "2 LALHAI 9:22"
    },
    {
      "content": "Chun, Joram chun a kei her a, a tlân a, Ahazia kuomah, “Inhlêmna a um a ni hi, Ahazia,” a ta.",
      "reference": "2 LALHAI 9:23"
    },
    {
      "content": "Chun, Jehu chun a thalngul chu a theitâwpin a kuoi a, Joram dâr le dâr inkâra chun a kâp a, thal chu a lungah a lût thleng a, a tawlailîra chun a awp ta rawk a.",
      "reference": "2 LALHAI 9:24"
    },
    {
      "content": "Chuongchun, Jehu chun a sipai hotu Bidkar kuomah, “Pawm la Jezreel mi Naboth huon hmunah pei thla rawh, kha hmaa a pa Ahab hnunga ei pahnia ei chuong hmun- khat laia LALPAIN hi phur hi ama chunga ân nghat hrim a ni kha;",
      "reference": "2 LALHAI 9:25"
    },
    {
      "content": "LALPAIN, ‘Zâni khan Naboth thisen le a naupasalhai thisen ka hmu ngei annâwm,’ a ti kha; chun, LALPAIN, ‘Hi hmun ngeia hin ka thung ding che a nih,’ a ti nâwk kha. Chuongchun, LALPA thu ang chun pawm la, hi hmuna ngei hin pei thla rawh,” a ta.",
      "reference": "2 LALHAI 9:26"
    },
    {
      "content": "Nisienlakhawm, Juda lal Ahazia chun chu chu a hmu chun, huon in tieng a tlân tah a. Chun, Jehu chun a hnawt a, “Ama khawm tawlailîra khan that nghâl ro,” a ta. Chuongchun, Ibleam khaw kâwl, Gur hang fenaa chun an thawh a. Chun, Megiddo khuoah a tlân lût a, chutaka chun a thi tah a.",
      "reference": "2 LALHAI 9:27"
    },
    {
      "content": "Chun, a mihai chun Jerusalem khuoah tawlailîrin an fepui a, ama thlânah a pi le puhai lai David khawpuiah an phûm tah a.",
      "reference": "2 LALHAI 9:28"
    },
    {
      "content": "Ahab naupa Joram kum sâwm le kum khat ân lal kumin Ahazia chu Judahai chungah ân lal ṭan a nih.",
      "reference": "2 LALHAI 9:29"
    },
    {
      "content": "Chun, Jehu chu Jezreel khuo a va lût chun Jezebel chun a lo hriet a; chuongchun, a mithai a lo nâl a, a sam dâm a lo chei a, tukvera hin a lo dâk a.",
      "reference": "2 LALHAI 9:30"
    },
    {
      "content": "Chun, Jehu chu kul kawtkhâra a hung lût lai takin, “Ṭha tieng thu am a ni, nang, mâni puhai thattu, Zimri?” a lo tih a.",
      "reference": "2 LALHAI 9:31"
    },
    {
      "content": "Chun, ama chu tukver tieng ngha chun a hung dâk a, “Tu am ka tienga ṭhanghai chu? Tuhai am?” a ta. Mi tillâk pahni amanih, pathum amani hi ama tieng ngha chun an hung dâk a.",
      "reference": "2 LALHAI 9:32"
    },
    {
      "content": "Chun, ama chun, “Hung the thla ro,” a ta. Chuongchun, an the thlâk a, a thi chun bang le sakawrhai chu a khieng nuol el a; chun, ama chun a lo chîl a.",
      "reference": "2 LALHAI 9:33"
    },
    {
      "content": "Chun, a lût a, a fâkin a dâwn a; “Ṭawngsephurnu kha va ngaiven unla, va phûm ro, lal naunu a ni sih a,” a ta.",
      "reference": "2 LALHAI 9:34"
    },
    {
      "content": "Chun, phûm dingin an va feh a; nisienlakhawm, a luru dâm, a ke bâwr dâm, a kutpha bâwr dâm ngawt naw chu an va hmu ta nawh a.",
      "reference": "2 LALHAI 9:35"
    },
    {
      "content": "Chuongchun, an hung nâwk a, an hung hril a. Chun, ama chun, “Hi hi LALPAIN a siehlaw Tisbe mi Elija hmanga, ‘Jezreel kul bula chun uiin Jezebel sa hi la fâng a ta,",
      "reference": "2 LALHAI 9:36"
    },
    {
      "content": "Jezebel ruong chu Jezreel khaw kul bulah huona êk ang el la nîng a tih; chuongchun, hi hi Jezebel a ni hi aw, an ti nawna dingin,’ ti thu a hril kha a ni hi,” a ta.",
      "reference": "2 LALHAI 9:37"
    }
  ],
  "version": "HMARCLBSI",
  "reference": "2 LALHAI 9 HMARCLBSI",
  "audioBibleUrl": null,
  "copyright": " Hmar CL Bible - Pathien Lekhabu Inthieng    Copyright © Bible Society of India, 2015. Used by permission. All rights reserved worldwide.",
  "audioBibleCopyright": null
}
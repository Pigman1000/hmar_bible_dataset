{
  "verses": [
    {
      "content": "Chu naw khawm chu LALPA chun Job chu a dawn a, a hril tah a:",
      "reference": "JOB 40:1"
    },
    {
      "content": "“Iengkimthawthei kaltu chun ama ân chûktir ding am a nih? Pathien sêlkaltu chun dawn raw se,” tiin.",
      "reference": "JOB 40:2"
    },
    {
      "content": "Chun, Job chun LALPA chu a dawn a, a hril tah a,",
      "reference": "JOB 40:3"
    },
    {
      "content": "“Ngai ta, kei iengkhawplo hin ieng tin am dawn ka ti che a? Ka kutin ka bau hup el ka tih.",
      "reference": "JOB 40:4"
    },
    {
      "content": "Vawi khat thu ka hril tah a, dawn chu dawn naw ning; Anih, vawi hni, amiruokchu, hril pei naw ning,” tiin.",
      "reference": "JOB 40:5"
    },
    {
      "content": "Chun, LALPA chun Job chu thlivira chun a hung dawn a, a hril tah a,",
      "reference": "JOB 40:6"
    },
    {
      "content": "“Pasal angin tuhin i dier kei la, Nang chu indawn ka ti che a, mi hril rawh;",
      "reference": "JOB 40:7"
    },
    {
      "content": "Nang ngei khawma ka rorêl hi i ngaitha ding am a nih? Thiem i chang theina dingin, kei chu thiemnaw i mîn changtir ding maw?",
      "reference": "JOB 40:8"
    },
    {
      "content": "Annawleh, Pathien angin bân i nei am a nih? Ama ang chun râwlriin i sukrûm thei am a nih?",
      "reference": "JOB 40:9"
    },
    {
      "content": "Tuhin ṭha famkimna le insângnain inbel la, Ropuina le inzâumnain inthuom bawk rawh.",
      "reference": "JOB 40:10"
    },
    {
      "content": "I lunginsen sip liemhai chu bunthla la, Mi a chapo taphawt chu en la, ngaihnuoi la,",
      "reference": "JOB 40:11"
    },
    {
      "content": "Mi a chapo taphawt chu en la, siehnuoi rawh; Chun, mi rilo chu an ngîrnaa chun sir thlu rawh.",
      "reference": "JOB 40:12"
    },
    {
      "content": "Pilvuta chun anni chu thup tâwl la, An hmaihai chu hmun inthupa chun inkhum rawh.",
      "reference": "JOB 40:13"
    },
    {
      "content": "Chun, kei khawma i kut changtieng chun Nangma a sandam thei che a nih ti hrieng ka tih.",
      "reference": "JOB 40:14"
    },
    {
      "content": "“Ngai ta, tuhin tuisamak nanga anga ka siem chun, Sebâwngchal angin hlobet a fâk a nih.",
      "reference": "JOB 40:15"
    },
    {
      "content": "Ngai ta, tuhin a hrâtna chu a kâwngahai chun a um a, A tha chu a phing tisaahai chun a um a nih.",
      "reference": "JOB 40:16"
    },
    {
      "content": "Sidar thing angin a mei chu a hêm a, A êlpui thahruihai chu ân têl khâwm a nih.",
      "reference": "JOB 40:17"
    },
    {
      "content": "A ruhai chu dârsen theikhuonghai ang a na, A kut le kehai chu thîr tluonhai ang an nih.",
      "reference": "JOB 40:18"
    },
    {
      "content": "Pathien siemhaia lal chu a na, Ama siemtu chau chun a thal chu ama kuomah a pêk thei a.",
      "reference": "JOB 40:19"
    },
    {
      "content": "Matheiloin, tlânghai chun bu an hung insuopêk a, Ramsahai po po inhnelna hmun ngeihai chun.",
      "reference": "JOB 40:20"
    },
    {
      "content": "Tuihna buk hnuoiahai chun a zâl a, Phairuong buk hnuoi dûma chun.",
      "reference": "JOB 40:21"
    },
    {
      "content": "Tuihna kûnghai chun an hlimin an inkhum a, Vadungte phahrâmhai chun ama a tuom bawk a.",
      "reference": "JOB 40:22"
    },
    {
      "content": "Ngai ta, vadung chu hung lien sien khawm, ân thin ngai nawh a. Jordan chu a bau chenin hung lien sien khawm ân ringzo a nih.",
      "reference": "JOB 40:23"
    },
    {
      "content": "Ân vêng zing lai chun miin an lâk ding am a nih? Annawleh, a hnâr dâwn chu chângin an âwk ding am a nih?",
      "reference": "JOB 40:24"
    }
  ],
  "version": "HMARCLBSI",
  "reference": "JOB 40 HMARCLBSI",
  "audioBibleUrl": null,
  "copyright": " Hmar CL Bible - Pathien Lekhabu Inthieng    Copyright © Bible Society of India, 2015. Used by permission. All rights reserved worldwide.",
  "audioBibleCopyright": null
}
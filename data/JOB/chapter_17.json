{
  "verses": [
    {
      "content": "“Ka thlarau chu a kawidar a, ka nihai chu a hung bo tah a, thlân chu keia ta dingin inzosa a nih.",
      "reference": "JOB 17:1"
    },
    {
      "content": "Matheiloin, ka kuoma hin nuisantuhai an um a nih, An suklungsennaa chun ka mit chu a châm zing a nih.",
      "reference": "JOB 17:2"
    },
    {
      "content": "“Tuhin intiemna siem la, nangma chu ring tlat ngamna che mi siempêk rawh. Chutaka chun tu am kuthai mi benpui ding an um a?",
      "reference": "JOB 17:3"
    },
    {
      "content": "An lungril chu nangin hrietnaa inthawkin i thuppêk sih a, Chuleiin, nangin anni chu chawimawi naw ti nih.",
      "reference": "JOB 17:4"
    },
    {
      "content": "Fâk dinga a ruolhai inthlim chu, A nauhai mithai ngei khawm chu la hlawsam a tih.",
      "reference": "JOB 17:5"
    },
    {
      "content": "Ama chun mihai hrilinsîmah a mi siem a; Mî chil sâk khum ka hung ni ta hi.",
      "reference": "JOB 17:6"
    },
    {
      "content": "Lungngaina leiin ka mit khawm a hung inthim a; Ka taksaa bunghai po po khawm chu hlim ang an nih.",
      "reference": "JOB 17:7"
    },
    {
      "content": "Mi tluong chu hitaka hin mak tîng a ta, Mi pawitâwklo chu Pathien ngaisak lo chungah insukthatho a tih.",
      "reference": "JOB 17:8"
    },
    {
      "content": "Mi fel chun a lampui chu chel zing a ta, Kut faihai neitu chu hung hrât deu deu a tih.",
      "reference": "JOB 17:9"
    },
    {
      "content": "Amiruokchu, in rêngin kîr unla, tuhin hung ro: Nangni lai mi var ka hmu thei si nawh a,",
      "reference": "JOB 17:10"
    },
    {
      "content": "Ka nihai chu a liem a, ka thiltumhai chu a hung seh a, Ka lungril ngaituohai ngei chu.",
      "reference": "JOB 17:11"
    },
    {
      "content": "Zân chu sûnah an inchangtir a: ‘Var chun inthim a hnai tah,’ an tih a.",
      "reference": "JOB 17:12"
    },
    {
      "content": "Seol chu ka in anga ka en chun, Inthima chun ka ṭhunghmun chu ka rem chun;",
      "reference": "JOB 17:13"
    },
    {
      "content": "Khur kuoma chun, ‘Ka pa i nih’ ka tih a, Nge kuoma chun, ‘Ka nu le ka farnu i nih’ ka ti bawk chun,",
      "reference": "JOB 17:14"
    },
    {
      "content": "Ka beiseina chu khâwlai am ni tâng a ta? Ka beiseina chu tuin am hmu tâng a ta?",
      "reference": "JOB 17:15"
    },
    {
      "content": "Seol kawt bulahai chun fe thlâng a ta, Pilvutah châwl hmunkhat tâng kan tih,” tiin.",
      "reference": "JOB 17:16"
    }
  ],
  "version": "HMARCLBSI",
  "reference": "JOB 17 HMARCLBSI",
  "audioBibleUrl": null,
  "copyright": " Hmar CL Bible - Pathien Lekhabu Inthieng    Copyright © Bible Society of India, 2015. Used by permission. All rights reserved worldwide.",
  "audioBibleCopyright": null
}
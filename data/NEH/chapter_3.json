{
  "verses": [
    {
      "content": "Chuongchun, thiempu lal Eliasib chu a unau thiempuhai le chun an tho a, Berâm kawtkhâr chu an siem a; an sukthieng a, kawtkhârhai chu an siem a; Hammea in insâng chenin an sukthieng a, Hananel in insâng chen chun.",
      "reference": "NEHEMIA 3:1"
    },
    {
      "content": "A dawta chun Jeriko mihaiin an siem a. Anni dawta chun Imri naupa Zakkur chun a siem a.",
      "reference": "NEHEMIA 3:2"
    },
    {
      "content": "Chun, Nga kawtkhâr chu Has- sena naupahaiin an siem a; a kalhai an sieh a, a kawtkhâr kalhai an siem a, a kalnahai le a bâtnahai dâm an siem a.",
      "reference": "NEHEMIA 3:3"
    },
    {
      "content": "Anni dawta chun Hakkoz nau Uria naupa Meremoth chun a siem a. Anni dawta chun Mesezabel nau Berekia naupa Mesullam chun a siem ṭha a. Anni dawta chun Baana naupa Zadokin a siem ṭha a.",
      "reference": "NEHEMIA 3:4"
    },
    {
      "content": "Anni dawta chun Tekoa-haiin an siem ṭha a; nisienlakhawm, an mi lienhai chun an hotu sina chun an rîng an va rawl nuom ve nawh a.",
      "reference": "NEHEMIA 3:5"
    },
    {
      "content": "Chun, kawtkhâr hlui chu Pasea naupa Joiada le Besodeia naupa Mesullam chun an siem ṭha a, a kalhai an khang a, a kawtkhâr chu an inkal a, a kalnahai le a bâtnahai chu an rem a.",
      "reference": "NEHEMIA 3:6"
    },
    {
      "content": "Chun, anni dawta Gibeon mi Melatia le Meronoth mi Jadon, vadung râl awptu thu hnuoia um Gibeon mihai le Mizpa mihai le chun an siem ṭha a.",
      "reference": "NEHEMIA 3:7"
    },
    {
      "content": "A dawta chun rângkachak suttu- hai laia mi Harhaia naupa Uzziel chun a siem ṭha a. Chun, a dawt nâwka chun riminhnik siemtu laia mi Hanania chun a siem ṭha a; a kul sâna lai chenin Jerusalem chu an siem ṭha a.",
      "reference": "NEHEMIA 3:8"
    },
    {
      "content": "Chun, anni dawta chun Jerusa- lem biel chenve hotu Hur naupa Rephaia chun a siem ṭha a.",
      "reference": "NEHEMIA 3:9"
    },
    {
      "content": "Anni dawta chun Harumaph naupa Jedaia chun a in zâwn chu a siem ṭha a. A dawta chun Hasabneia naupa Hattus chun a siem ṭha a.",
      "reference": "NEHEMIA 3:10"
    },
    {
      "content": "Harim naupa Malkija le Pahath-Moab naupa Hassub hai chun meipui sepna in insâng le hmun dang an siem ṭha a.",
      "reference": "NEHEMIA 3:11"
    },
    {
      "content": "A dawta chun Jerusalem biel chenve hotu Hallohes naupa Sallum chun a naunuhmeihai leh an siem ṭha a.",
      "reference": "NEHEMIA 3:12"
    },
    {
      "content": "Ruom kawtkhâr chu Hanun le Zanoa umhai chun an siem ṭha a; an siem a, a kawtkhârhai chu an inkal a, a kalnahai le a bâtnahai chu an rem a; chun, Hmunhnawk kawtkhâr chenin kul tawng sâng khat an siem bawk a.",
      "reference": "NEHEMIA 3:13"
    },
    {
      "content": "Hmunhnawk kawtkhâr ruok chu Beth-Hakerem biel hotu Rekab naupa Malkija chun a siem ṭha a; a siem a, kawtkhârhai chu a rem a, a kalnahai le a bâtnahai chu a siem ṭha a.",
      "reference": "NEHEMIA 3:14"
    },
    {
      "content": "Chun, Mizpa biel hotu Kolhoze naupa Sallum chun tuikhur kawt- khâr chu a siem ṭha a; a siem a, ân khum a, a kawtkhârhai a rem a, a kalnahai le a bâtnahai chu a rem a; chun, lal huon kâwla Sela dîl inhuon- na chu David khuoa inthawka fe thla kaiṭen chen khan a siem ṭha bawk a.",
      "reference": "NEHEMIA 3:15"
    },
    {
      "content": "A dawta chun Azbuk, Beth-zur biel chenve hotu naupa Nehemia chun David thlân zâwn le dîl tieng le mi huoisenhai in chenin a siem ṭha a.",
      "reference": "NEHEMIA 3:16"
    },
    {
      "content": "A dawta chun Levihaiin an siem ṭha a. Bani naupa Rehum hai rawi chun. A dawta chun Keila biel chenve hotu Hasabia chun ama biel hmingin a siem ṭha a.",
      "reference": "NEHEMIA 3:17"
    },
    {
      "content": "A dawta chun an unauhaiin an siem ṭha a; Keila biel chenve hotu Henadad naupa Bavvai rawiin an siem ṭha a.",
      "reference": "NEHEMIA 3:18"
    },
    {
      "content": "Chun, a dawta chun Mizpa hotu Jesua naupa Ezer chun hmun dang, kul kâwi ṭannaa râlthuom siena hang panna zâwn chu a siem ṭha a.",
      "reference": "NEHEMIA 3:19"
    },
    {
      "content": "A dawta chun Zabbai naupa Baruk chun ṭhahnemngaitakin hmun dang, kul kâwi ṭannaa inthawka thiempu lal Eliasib in kawtkhâr chenin a siem ṭha a.",
      "reference": "NEHEMIA 3:20"
    },
    {
      "content": "A dawta chun Hakkoz naupa Uria naupa Meremoth chun hmun dang, Eliasib in kawtkhâra inthawk- a Eliasib in tâwp chenin a siem ṭha a.",
      "reference": "NEHEMIA 3:21"
    },
    {
      "content": "Chun, a dawta chun chulai vêla thiempuhai chun an siem ṭha a.",
      "reference": "NEHEMIA 3:22"
    },
    {
      "content": "Anni dawta chun Benjamin le Hassub chun anni in zâwn chu an siem ṭha a. Anni dawta chun Anania nau Maaseia naupa Azaria chun ama in kâwl chu a siem ṭha a.",
      "reference": "NEHEMIA 3:23"
    },
    {
      "content": "A dawta chun Henadad naupa Binnui chun hmun dang, Azaria ina inthawka kul kâwi ṭanna a kil chenin a siem ṭha a.",
      "reference": "NEHEMIA 3:24"
    },
    {
      "content": "Uzai naupa Palal chun kul kâwi ṭanna zâwn le intângna in kâwl, lal in chunghnung lema inthawka va lawr in insâng zâwn a siem ṭha a. A dawta chun Paros naupa Pedaia chun a siem ṭha a.",
      "reference": "NEHEMIA 3:25"
    },
    {
      "content": "Nethinimhai Ophela umhai chun saktieng panga Tui kawtkhâr zâwn chen le, in insâng va lawr chen khan an siem ṭha a.",
      "reference": "NEHEMIA 3:26"
    },
    {
      "content": "A dawta chun Teko-haiin hmun dang, in insâng lientak va lawr zâwn le Ophel kul chenin an siem ṭha a.",
      "reference": "NEHEMIA 3:27"
    },
    {
      "content": "Sakawr kawtkhâr chung tieng thiempuhaiin mâni in zâwn seng an siem ṭha a.",
      "reference": "NEHEMIA 3:28"
    },
    {
      "content": "Anni dawta chun Immer naupa Zadok chun ama in zâwn a siem ṭha a. Chun, a dawta chun saktieng kawt- khâr vêngtu Sekania naupa Semaia chun a siem ṭha a.",
      "reference": "NEHEMIA 3:29"
    },
    {
      "content": "A dawta chun Selemia naupa Hanania le Zalaph naupa parukna Hanun chun hmun dang an siem ṭhah a. A dawta chun Berekia naupa Mesullam chun a umna zâwn a siem ṭhah a.",
      "reference": "NEHEMIA 3:30"
    },
    {
      "content": "A dawta chun rângkachak suttu laia mi Malkija chun Hamiphkad kawtkhâr zâwn Nethinimhai in le sumdâwnghai in chen le, a kil hang panna chen khan a siem ṭhah a.",
      "reference": "NEHEMIA 3:31"
    },
    {
      "content": "Chun, a kil hang panna le berâm kawtkhâr inkâr chu rângka- chak suttuhai le sumdâwngtuhai chun an siem ṭhah a.",
      "reference": "NEHEMIA 3:32"
    }
  ],
  "version": "HMARCLBSI",
  "reference": "NEHEMIA 3 HMARCLBSI",
  "audioBibleUrl": null,
  "copyright": " Hmar CL Bible - Pathien Lekhabu Inthieng    Copyright © Bible Society of India, 2015. Used by permission. All rights reserved worldwide.",
  "audioBibleCopyright": null
}
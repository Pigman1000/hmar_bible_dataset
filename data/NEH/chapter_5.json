{
  "verses": [
    {
      "content": "Chun, mipuihai le an nuhmeihai chu an unau Judahai chunga chierin an khêk ta mur mur el a,",
      "reference": "NEHEMIA 5:1"
    },
    {
      "content": "“Eini rawi hi ei naupasalhai le ei naunuhmeihai leh tam tâwk tak ei na; bu hi inchûin inchû el ei tiu, ei fâka ei hring theina dingin,” ti dâm an um a.",
      "reference": "NEHEMIA 5:2"
    },
    {
      "content": "Chun, ṭhenkat, “Ei lohai, ei inhai, ei grêp huonhai hrên dingin ei sie sih a, ṭâm lei hin bu hi ân chûin inchû el ei tiu,” ti dâm khawm an um bawk a.",
      "reference": "NEHEMIA 5:3"
    },
    {
      "content": "“Ei lohai, ei grêp huonhai hrên dinga siein lal kuoma dâm sie chawi dingin sum dâm ei pûk a.",
      "reference": "NEHEMIA 5:4"
    },
    {
      "content": "Ei taksa chu ei unauhai taksa ang bawk a na; ei nauhai khawm an nauhai ang bawk an ni sih a; nisienla- khawm, hi, ei naunuhmeihai, ei naupasalhai hi siehlawa um dingin suokah ei inlûttir takngiel ding a ni hi; ei naunuhmei ṭhenkhat lem chu suokah an lût ta nghe ngheh a, san ngaina hre nghâl lo me; mihaiin ei huonhai le ei grêp huonhai chu an nei ta sih a,” ti dâm an um nuol bawk a.",
      "reference": "NEHEMIA 5:5"
    },
    {
      "content": "Chuong thuhai le an rihâu chu ka hrietin ka lunginsen êm êm el a.",
      "reference": "NEHEMIA 5:6"
    },
    {
      "content": "Chuongchun, ka lungrilin ka ngaituo a, mi ṭhahai le rorêltuhai chu ka khak a, an kuomah, “Mi tinin in unauhai a pung hnawtin sum in inpûktir zing el a,” ka tih a. Chun, an chungchâng chu ngaituo dingin mi ka ko khâwm ṭeu el a.",
      "reference": "NEHEMIA 5:7"
    },
    {
      "content": "An kuomah, “Hnam dang kuoma zawra um ei unau Judahai chu ei thei ang angin ei intlan a; nangni hin in unauhai hi zawr in tum a ni maw? Nangni kuoma ngei hin zawr an ni ding a ni maw?” ka tih a. Chuong- chun, an to zing a, dawnna ding ieng- khawm an hriet nawh a.",
      "reference": "NEHEMIA 5:8"
    },
    {
      "content": "“In thil thaw hi a ṭha naw tawp el a nih: ei hmêlma, hnam danghai mi hrilsietna lei hin ei Pathien chu ṭiha in um a ṭûl a ni naw am a nih?",
      "reference": "NEHEMIA 5:9"
    },
    {
      "content": "Kei le ka unauhai le ka mihai khawmin kan sum le bu kan inpûktir ve bawk in sawnnaw. A pung hnawta inpûktir hi bân dai ei tiu khai.",
      "reference": "NEHEMIA 5:10"
    },
    {
      "content": "Vawisûn ngei hin an lohai, an grêp huonhai, an oliv huonhai, an inhai le, an sum le an bu le an uoin le hriek hmun zaa hmun khat in lâk hlak khawm chu, pe nâwk vawng ro khai,” ka ti bawk a.",
      "reference": "NEHEMIA 5:11"
    },
    {
      "content": "Chuongchun, anni chun, “Pe nâwk vawng kan tih, annia inthawk- in iengkhawm phût naw ning ungah; i ti ang tak chun thâwng kan tih,” an tih a. Chuongchun, thiempuhai ka ko a, an hmaah chu thutiem ang taka thaw ngei ding chun kân khâmtir a.",
      "reference": "NEHEMIA 5:12"
    },
    {
      "content": "Ka dierkei chu ka thin a, “Hi thutiem anga thaw naw taphawt chu Pathien chun a ina inthawk le a sin- thawa inthawkin hieng ang hin thinthla raw se; hieng anga thin thlâkin um sienla, sukruokin um raw se,” ka tih a. Chun, a pungkhâwmhai po po chun, “Amen,” an tih a, Lalpa an inpâk a. Chun, mipuihai chun chu thutiem ang chun an thaw tah a.",
      "reference": "NEHEMIA 5:13"
    },
    {
      "content": "Chu naw khawm chu Juda rama anni awptu dinga ruot ka ni china inthawk, lal Artazerzia kum sâwmhni ân lal kuma inthawka kum sâwmthum pahni ân lal kum chen, kum sâwm pahni sûng chun kei le ka unauhai hin ram awptu puol bei hrim hrim khawm kan fâk ngai nawh a.",
      "reference": "NEHEMIA 5:14"
    },
    {
      "content": "Nisienlakhawm, kha hmaa ram awptu ka hmaa lo umhai chu mihai chungah lu an lo ling hleh a, tangka shekel sâwmli tiem loin an beihai le uoinhai an lâkpêk hlak a; a chu nâksapah an siehlawhai chu mihai chunga chun an insuklal hle hlak a; amiruokchu, kei chun chu Pathien ṭina leiin chuong ang chun ka thaw ve nawh.",
      "reference": "NEHEMIA 5:15"
    },
    {
      "content": "Anih, hi kul sin thaw hin ka um zing a, ram hrim hrim inchâwk khawm kân châwk nawh a: ka mihai po po khawm sin chu thawin chutaka chun an um khâwm zing a nih.",
      "reference": "NEHEMIA 5:16"
    },
    {
      "content": "Chu chau khawm chu ni loin kan vêla hnam danghai laia inthawk- a hunghai tiem loin Judahai le rorêl- tuhai laia mi ka dawkâna awt hlak mi za le sâwmnga an um zing a nih.",
      "reference": "NEHEMIA 5:17"
    },
    {
      "content": "Chun, ni khat dinga an buotsai chu sebâwngchal pakhat le berâm paruk a ṭha ṭhieu a na; chun, ârhai khawm ka ta dingin an buotsai a, ni sâwm dan peiah uoin hran hran tam tâwk tak leh; chuong ang chun buot- sai hai sienla khawm hieng mihai tuor hi a rik êm leiin ram awptu puol bei chu ka phût naw hrim hrim a nih.",
      "reference": "NEHEMIA 5:18"
    },
    {
      "content": "Aw ka Pathien, hieng mihai ta dinga ka thilthawhai po po hi ka ṭhatna dingin hre zing rawh aw.",
      "reference": "NEHEMIA 5:19"
    }
  ],
  "version": "HMARCLBSI",
  "reference": "NEHEMIA 5 HMARCLBSI",
  "audioBibleUrl": null,
  "copyright": " Hmar CL Bible - Pathien Lekhabu Inthieng    Copyright © Bible Society of India, 2015. Used by permission. All rights reserved worldwide.",
  "audioBibleCopyright": null
}
{
  "verses": [
    {
      "content": "Chuongchun, unauhai, Makedo- nia rama kohranhai laia Pathien lunginsietna pêka um chu kan inhriettir ding cheu a nih;",
      "reference": "2 KORINTH 8:1"
    },
    {
      "content": "khânga rinuma fiena nasatak puma an hlimna a liem le an rimsikna nasatak chu an tiktlaina nasataka ân chang tâkzie kha.",
      "reference": "2 KORINTH 8:2"
    },
    {
      "content": "An theitâwk ang peiin, anih, an theitâwk nêka nasa lemin anni thu thuin an pêk ti ka hrietpui a nih:",
      "reference": "2 KORINTH 8:3"
    },
    {
      "content": "lunginsietna mi inthienghai rawngbâwla ṭhang ve chu nasataka keini mi hniin.",
      "reference": "2 KORINTH 8:4"
    },
    {
      "content": "Chu khawm chu kan ring naw ang takin an thawh a. Pathien dit zâwngin Lalpa kuoma le keini kuomah anni an inpêk hmasa zet zet a nih.",
      "reference": "2 KORINTH 8:5"
    },
    {
      "content": "Chuongchun, inhmaa an lo thaw ṭan ta lei khan hi lunginsietna khawm hi nangnia thaw zo nghâl dingin Tita chu kan ngên ta rau a.",
      "reference": "2 KORINTH 8:6"
    },
    {
      "content": "Chuongchun, iengkim–ringna dâm, thu hril thiemna dâm, hrietna dâm, ṭhahnemngaina po po dâm, in mi hmangaina dâm, in hau ang hin, chu lunginsietna khawm chu in hau theina dingin taimâk suo ro.",
      "reference": "2 KORINTH 8:7"
    },
    {
      "content": "Thupêk tiengin ka hril nawh a, mi dang ṭhahnemngainain in hma- ngaina takzie khawm chu infie dingin ka hril lem a nih.",
      "reference": "2 KORINTH 8:8"
    },
    {
      "content": "Ei Lalpa Isu Krista lunginsietna chu, a rimsik leia in hung hausak theina dingin, hausa sienla khawm nangni lei ngeiin a lo rimsi ta kha in hriet sih a.",
      "reference": "2 KORINTH 8:9"
    },
    {
      "content": "Chuongchun, chutaka chun ka ngaidân ang a nih ka hril, chu chu in ta dingin a ṭha sih a, kum khat a ni tah a, a phut hmasatuhai in na, in thaw phut chau khawm ni loin a thaw nuom hmasatak khawm in ni kha.",
      "reference": "2 KORINTH 8:10"
    },
    {
      "content": "Chuongchun, nuom dinga in- zona a um ang khan, in nei ang peia hlenna khawm a um theina dingin, tuhin chu thaw sawng ta ro.",
      "reference": "2 KORINTH 8:11"
    },
    {
      "content": "Inzona chu a um phawt chun, mi a nei naw sa ni loin, a neizie ang peia a pêk chu lâwm tlâk a ni sih a.",
      "reference": "2 KORINTH 8:12"
    },
    {
      "content": "Mi dang inrim loa, nangni in inrimna dinga ka ti a ni nawh a;",
      "reference": "2 KORINTH 8:13"
    },
    {
      "content": "inchawkchamna dingin, in nei liem chu tulai hin an tlâksamna phuhrûkna a lo ni thei a, anni nei liem khawm in tlâksamna phuhrûk- na a lo ni ve thung theina dingin ka ti lem a nih; chuongchun, inchawk- chamna hung um thei a tih.",
      "reference": "2 KORINTH 8:14"
    },
    {
      "content": "“A rût tam chun a chuongin a nei nawh a, a rût tlâwm khawm a tlasam chuong nawh,” tia ziek ang khan.",
      "reference": "2 KORINTH 8:15"
    },
    {
      "content": "Chun, in chunga ka ṭhahnem- ngaina ang Tita lungrila pe hlaktu Pathien kuoma chun lâwmthu um raw se.",
      "reference": "2 KORINTH 8:16"
    },
    {
      "content": "Ama chun, kan infuina chu a pawm ngei a, nisienlakhawm, kan infui lei chau ni loin, ama ngei khawm chu ṭhahnemngai tak a na, ama thu thuin in kuoma hung dingin a suok ta a nih.",
      "reference": "2 KORINTH 8:17"
    },
    {
      "content": "Chun, ama ruolin unaupa kan tir ve ta bawk a, ama chu Chanchin Ṭha kawnga an inpâk thu kohranhai po poah ân thang suok a.",
      "reference": "2 KORINTH 8:18"
    },
    {
      "content": "Chuong chau khawm chu a ni nawh a, Lalpa ropuizie le kan inzozie inentir dinga a rawng kan ibâwl hi lunginsietna thua hin keini le khuo fang ve dingin kohranhai iruot ve hrim a ni bawk a.",
      "reference": "2 KORINTH 8:19"
    },
    {
      "content": "A rawng kan ibâwl, hi thilpêk kawnga hin tûkhawma an mi dem nawna dingin kan fimkhur a,",
      "reference": "2 KORINTH 8:20"
    },
    {
      "content": "Lalpa ngai chau ni loin, mihriem ngai khawma thil mawi kan ngaituo bawk hlak a nih.",
      "reference": "2 KORINTH 8:21"
    },
    {
      "content": "Chun, anni ruolin kan unaupa kan hung tir veh a, ama chu kawng tamtaka ṭhahnemngai tak a nih ti vawi tamtak kan infie tah a, tu lem hin chu a ring bêk bêk cheu leiin ṭhahnem a ngai nâwk zuol tah a nih.",
      "reference": "2 KORINTH 8:22"
    },
    {
      "content": "Tita hi chu ka ruolpa le nangni tienga ka sinthawpui a na; chun, kan unauhai hi chu kohranhai tirko, Krista ropuina chu an nih.",
      "reference": "2 KORINTH 8:23"
    },
    {
      "content": "Chuleichun, in hmangai ti hrietna le, kan suongna cheu hrietna chu kohranhai hmaa chun an kuoma hin suklang ro.",
      "reference": "2 KORINTH 8:24"
    }
  ],
  "version": "HMARCLBSI",
  "reference": "2 KORINTH 8 HMARCLBSI",
  "audioBibleUrl": null,
  "copyright": " Hmar CL Bible - Pathien Lekhabu Inthieng    Copyright © Bible Society of India, 2015. Used by permission. All rights reserved worldwide.",
  "audioBibleCopyright": null
}
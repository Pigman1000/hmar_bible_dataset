{
  "verses": [
    {
      "content": "Hienghai hi a nih Israel thla- haiin Kanaan ram an lâk, thiempu Eleazar hai, Nun naupa Josua hai, Israel thlahai hnam sûng- kaw puipahaiin an rochan dinga an lo semhai chu.",
      "reference": "JOSUA 14:1"
    },
    {
      "content": "An rochan chu, LALPAIN Mosie thu a lo pêk ta angin, aisânin hnam kuo le hnam zâtve hai ta dinga sem a nih.",
      "reference": "JOSUA 14:2"
    },
    {
      "content": "Mosie chun hnam hni le hnam zâtvehai kha Jordan râla khan an rochan ding a lo pêk ta sih a; Levi chihai ruok chu anni lai an rochan ding a pêk ve nawh.",
      "reference": "JOSUA 14:3"
    },
    {
      "content": "Josef thlahai chu hnam hni an na, Manasse le Ephraim chu; Levi chihai chu chu rama chun chanpuol an pêk ve nawh, an umna ding khaw- puihai le a khawkâwl vêl ran ruol tlatna hmun ding ti chau naw chu.",
      "reference": "JOSUA 14:4"
    },
    {
      "content": "LALPAIN Mosie thu a lo pêk ta ang khan Israel thlahai chun an thawh a, ram chu an sem a.",
      "reference": "JOSUA 14:5"
    },
    {
      "content": "Chuongchun, Juda thlahai chu Gilgalah Josua kuomah an va feh a, Keniz mi Jephunne naupa Kaleb chun a kuomah, “Kades-barneaa Pathien mi Mosie kuoma LALPAIN ka chungchâng le nanga chungchâng thu a hril kha i hriet a.",
      "reference": "JOSUA 14:6"
    },
    {
      "content": "LALPA siehlaw Mosien Kades- barneaa inthawka ram va enthla dinga a mi tir lai khan kum sâwmli mi ka ni tah a; chun, ka lungrila um ang chie chu a kuoma khan kân tlun nâwk a.",
      "reference": "JOSUA 14:7"
    },
    {
      "content": "Amiruokchu, ka unau kei le fe vehai khan mipuihai lungril an suk- tuipêk a, kei ruok chun chu LALPA ka Pathien chu titakzetin ka zui tlat a.",
      "reference": "JOSUA 14:8"
    },
    {
      "content": "Chuongchun, chu ni chun Mosien, ‘LALPA ka Pathien hi titakzeta i zui tlat leiin i kein a lo sir ta ram chu kumkhuoin nangma le i thlahai rochan ding ni ngei ngei a tih,’ tiin ṭawng ân khâm a.",
      "reference": "JOSUA 14:9"
    },
    {
      "content": "Ngai ta, LALPAIN Mosie kuom- a chuong thuhai chu a hrila inthawk Israelhai thlalêra an invâk an invâk sûng po po, kum sâwmli panga zet chu a lo hril ta angin LALPA chun a mîn damtir tah a; chuongchun, ngai ta, tuhin kum sâwmriet panga ka lo ni tah a.",
      "reference": "JOSUA 14:10"
    },
    {
      "content": "Chuong sa khawm chun tu chen hin Mosien a mi tir lai ang el khan ka la hrât zing a, inhmaa indona ding le suok invâkna dinga thahrui ka nei ang khan tu khawm hin ka la nei zing i sawnnaw.",
      "reference": "JOSUA 14:11"
    },
    {
      "content": "Chuongchun, hi tlâng LALPAIN kha nia a lo hril ta kha mi pe el ta la, khânga Anakim mihai an um a, an khawpuihai khawm a ropuiin kula inhuon khup a nih ti kha nia khan i hriet kha, LALPA chun mi umpuiin, anni chu ka hnawt suok thei rawi mawh, LALPAIN a lo hril ta ang khan,” a ta.",
      "reference": "JOSUA 14:12"
    },
    {
      "content": "Chuongchun, Josua chun ama chu mal a sâwm a; Jephunne naupa Kaleb chu a rochan dingin Hebron chu a pêk tah a.",
      "reference": "JOSUA 14:13"
    },
    {
      "content": "Chuleiin, Hebron chu tu chen hin Keniz mi, Jephunne naupa Kaleb rochan a hung ni tah a nih, LALPA Israelhai Pathien chu titakzeta a zui tlat leiin.",
      "reference": "JOSUA 14:14"
    },
    {
      "content": "Hebron khuo hming chu a hma chun Kiriath-arba a na, Arba chu Anakim mihai laia mi lientak a nih. Chuongchun, ram chu râlmuongin a um hri taphawt a.",
      "reference": "JOSUA 14:15"
    }
  ],
  "version": "HMARCLBSI",
  "reference": "JOSUA 14 HMARCLBSI",
  "audioBibleUrl": null,
  "copyright": " Hmar CL Bible - Pathien Lekhabu Inthieng    Copyright © Bible Society of India, 2015. Used by permission. All rights reserved worldwide.",
  "audioBibleCopyright": null
}
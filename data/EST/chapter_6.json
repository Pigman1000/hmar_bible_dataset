{
  "verses": [
    {
      "content": "Chu zân chun lal chu a in thei ta nawh a; lal chanchin hriet zing dinga ziekna lekhabu chu hung la dingin thu a pêk a; chuongchun, lal hmaa chun tiem an ni tah a.",
      "reference": "ESTHER 6:1"
    },
    {
      "content": "Lal Ahasuer chunga kut thlâkna zawngtuhai, kawtkhâr vêngtu, lal vêngtu pahni Teres le Bigthan chan- chin chu Mordekaiin a hril a nih tia hmu suok a ni tah a.",
      "reference": "ESTHER 6:2"
    },
    {
      "content": "Chun, lal chun, “Hi hi ding hin Mordekai chunga chun ieng chawi- mawina le insângna am siem a ni tah a?” a ta. Chun, lal siehlaw, ama rawngbâwltuhai chun, “Ama ta ding- in iengkhawm thaw a ni nawh,” an ta.",
      "reference": "ESTHER 6:3"
    },
    {
      "content": "Lal chun, “Tu am a na tuollaia um saw?” a ta. Chulaitak chun, Haman chu ama ta dinga a buotsai khaihlumnaa Mordekai chu khai- hlum ding thu hril dingin, lal tuollai puo lema chun a hung lût a.",
      "reference": "ESTHER 6:4"
    },
    {
      "content": "Chun, lal siehlawhai chun a kuomah, “Ngai ta, Haman chu tuol- laia saw a ngîr zing ie,” an ta. Lal chun, “Hung inlûttir ro,” a ta.",
      "reference": "ESTHER 6:5"
    },
    {
      "content": "Chuongchun, Haman chu a hung lût tah a. Chun, lal chun a kuomah, “Lalin chawimawi a nuom mi kuoma chun ieng anga thaw ding am nîng a ta?” a ta. Chuongchun, Haman chun a lungrilin, “Kei naw chu lal hin tu dang am chawimawi nuom a ta?” a ta.",
      "reference": "ESTHER 6:6"
    },
    {
      "content": "Chuongchun, Haman chun lal kuoma chun, “Lalin mi chawimawi a nuom chu,",
      "reference": "ESTHER 6:7"
    },
    {
      "content": "lalin a sil hlak lal puon le, lal chuongna hlak sakawr, a lua lallu- khum khum chu hung lâk ni sienla;",
      "reference": "ESTHER 6:8"
    },
    {
      "content": "chun, ‘Lalin mi a chawimawi nuom chunga chun hienga thaw hi a ni ding a nih,’ tia, a hmaa khêk a, kawtthlêra chun sakawr chunga in- chuongtir a, lalin chawimawi a nuom mi chu an inthuomtir vawng theina dingin lal mi ṭhatakhai laia pakhat kutah sakawr le silfên chu pêk ni raw se,” a ta.",
      "reference": "ESTHER 6:9"
    },
    {
      "content": "Chun, lal chun Haman kuoma chun, “Inhmaw la, i hril ang chun lal silfên le sakawr chu la la, lal kul kawtkhâr bula ṭhung, Juda mi Mor- dekai chunga chun va thaw rawh; i hril ang ta po po chu iengkhawm kimlo um hlek loin,” a ta.",
      "reference": "ESTHER 6:10"
    },
    {
      "content": "Chuongchun, Haman chun lal silfên le sakawr chu a lâk a, Mordekai chu a thuom a, “Lalin mi a chawi- mawi nuom chunga chun hienga thaw hi a ni ding a nih,” tia khêk peiin, kawtthlêra chun ân chuongtir tah a.",
      "reference": "ESTHER 6:11"
    },
    {
      "content": "Chun, Mordekai chu lal kul kawtkhâra chun a hung nâwk a. Haman ruok chu a lu inkhumin, lungngaitakin a in tieng a fe tah a.",
      "reference": "ESTHER 6:12"
    },
    {
      "content": "Chun, Haman chun a nuhmei Zeres le a ruolhai po po kuoma chun a chunga thil hung tlunghai chu a hril nâwk tah a. A mi varhai le a nuhmei Zeres chun a kuomah, “Mordekai, a hmaa i tlûkna chu, Juda chia mi a ni hrim hrim chun, ama chu ngam naw ti ni, a hmaa chun tlu ngei lem i tih,” an ta.",
      "reference": "ESTHER 6:13"
    },
    {
      "content": "Chuonga ama an biek zing lai chun, lal vêngtuhai chu an hung a, Estherin a buotsai thlaithlêng awt ding chun Haman chu an ṭhuoi tah a.",
      "reference": "ESTHER 6:14"
    }
  ],
  "version": "HMARCLBSI",
  "reference": "ESTHER 6 HMARCLBSI",
  "audioBibleUrl": null,
  "copyright": " Hmar CL Bible - Pathien Lekhabu Inthieng    Copyright © Bible Society of India, 2015. Used by permission. All rights reserved worldwide.",
  "audioBibleCopyright": null
}
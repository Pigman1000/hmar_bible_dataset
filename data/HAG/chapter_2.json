{
  "verses": [
    {
      "content": "A thla sarina, ni sâwmhni pa- khat nia chun zâwlnei Haggai kuoma chun LALPA thu chu a hung tlung a.",
      "reference": "HAGGAI 2:1"
    },
    {
      "content": "“Juda ram awptu Sealtiel naupa Zerubbabel kuoma le, Jehozadak naupa Josua, thiempu lal kuoma le, mipui la um sunhai kuoma chun hril la,",
      "reference": "HAGGAI 2:2"
    },
    {
      "content": "‘Nangni lai hin hi in hi a hmaa a ropui lai kha hmu a dam tu am in la um a? Anleh, tuhin ieng ang charin am in hmuh a? In mithmua chun iengkhawm ni lo ang a ni naw am a nih?",
      "reference": "HAGGAI 2:3"
    },
    {
      "content": "Anachu, Aw Zerubbabel, tuhin insukhrât rawh,’ LALPA chun a ti a nih; LALPA chun, ‘Aw Josua, nang Jehozadak naupa thiempu lal, in- sukhrât la, a rama mi po pohai, insukhrât unla, sin chu thaw ro,’ a tih, nangni lai ka um si a, mipuihai LALPA chun a tih:",
      "reference": "HAGGAI 2:4"
    },
    {
      "content": "Aigupta rama inthawka in hung suok laia in kuoma ka thuthlung thu anga khan in kuomah ka um a, ka thlarau chu nangni laia chêng zing a ni sih a: ṭi dêr naw ro, LALPA chun a tih,” tiin.",
      "reference": "HAGGAI 2:5"
    },
    {
      "content": "Sipaihai LALPA chun hieng hin a ti sih a: Vawikhat chu, sâwt nawtêah, vânhai le hnuoi le, tuisuoriet le ram ṭâwl chu sukhnîng ka ta;",
      "reference": "HAGGAI 2:6"
    },
    {
      "content": "hnam po pohai chu sukhnîng ka ta; hnam tin thil duthusâmhai chu hung tlung a ta, chun, hi in hi ropuinain suksip ka tih, sipaihai LALPA chun a tih.",
      "reference": "HAGGAI 2:7"
    },
    {
      "content": "Tangka chu ka ta a na, râng- kachak khawm chu ka ta a nih, sipaihai LALPA chun a tih.",
      "reference": "HAGGAI 2:8"
    },
    {
      "content": "Hi in hi, hi hnungtienga a ro- puina chu a hmasa nêk khan la nasa lem a tih, sipaihai LALPA chun a tih: chun, hi hmuna hin inremna chu la pêng ka tih, sipaihai LALPA chun a tih.",
      "reference": "HAGGAI 2:9"
    },
    {
      "content": "Daria inlal a kum hninaa, thla kuona ni sâwmhni pali ni chun zâwlnei Haggai kuomah LALPA thu chu a hung tlung a,",
      "reference": "HAGGAI 2:10"
    },
    {
      "content": "“Sipaihai LALPA chun hieng hin a tih. Thiempuhai chu hi dân thu hi indawn la,",
      "reference": "HAGGAI 2:11"
    },
    {
      "content": "‘Miin a silfên puonhmawrin sa inthieng a pai a, chu puonhmawr chun bei amanih, thil suonghruoi amanih, uoin amanih, hriek amanih, sa amani khawm a tâwk chun in- thieng a hung ni ding am a nih?’ ti hi,” tiin. Chuongchun, thiempuhai chun an dawn a, “Ni lo e,” an ta.",
      "reference": "HAGGAI 2:12"
    },
    {
      "content": "Chun, Haggai chun, “Mi sa thi ruong leia inthieng naw chun hieng thil a iengkhawm hi tâwk sienla, thieng naw a ni ding am a ni”? a ta. Thiempuhai chun, “Thieng naw a ni ngei ding a nih,” tiin an dawn a.",
      "reference": "HAGGAI 2:13"
    },
    {
      "content": "Chun, Haggai chun a dawn a, “Hi mipui hi chuong ang chie chu an na, hi hnam hi ka hmaa chun chuong ang chie chu an nih,” sipaihai LALPA chun a tih; “An kut sinthaw tinrêng khawm chuong ang chu a na, an thil- inhlâna chun thieng lo a um a nih.",
      "reference": "HAGGAI 2:14"
    },
    {
      "content": "Chuleiin, tuhin ka ngên cheu hi, vawisûna inthawk hi hnung chen khawm, LALPA biekina lung chunga lung intieng a ni hma hun kha ngai- tuo ro;",
      "reference": "HAGGAI 2:15"
    },
    {
      "content": "khânglai sûng hrim hrim khan, miin tekhâwng sâwmhni vûma a ruota chun sâwm chau a lo na: miin sâwrna khura bûr sâwmnga thâl dinga a hung chun sâwmhni chau a lo na.",
      "reference": "HAGGAI 2:16"
    },
    {
      "content": "In kut sinthawnahai po poa chun riel le kumthu le ṭêk tlain ka hrem cheu a, anachu ka kuom tieng in la hung ngha naw rawp el hi,” LALPA chun a tih.",
      "reference": "HAGGAI 2:17"
    },
    {
      "content": "“Ka ngên cheu hi, vawisûna in- thawka hi hnungtieng po po ngaituo ro; thla kuona, ni sâwmhni pali ni, LALPA biekin lungphûm phûm ni china inthawk chu ngaituo ro.",
      "reference": "HAGGAI 2:18"
    },
    {
      "content": "Bu ina chun a chi chu a la um rawp am a nih? Grêphrui dâm, theichang kûng dâm, theibufai dâm, oliv thinghai le chun ra an insuo ngai nawh a; vawisûna inthawk hin chu mal ka sâwm ding cheu a nih,” tiin. Zerubbabel kuoma Lalpa thutiem",
      "reference": "HAGGAI 2:19"
    },
    {
      "content": "Chu thla, ni sâwmhni pali ni chun LALPA thu chu a vawi hni- naah Haggai kuomah a hung tlung nâwk a,",
      "reference": "HAGGAI 2:20"
    },
    {
      "content": "“Zerubbabel, Juda chunga rorêl- tu kuoma chun hril la, ‘Hnuoi le vânhai chu sukhnîng ka ta:",
      "reference": "HAGGAI 2:21"
    },
    {
      "content": "ramhai lalṭhungpha khawm chu pei thlâng ka tih; chun, hnamhai lalram hrâtna chu sukse bawk ka tih; chun, tawlailîrhai chu pei thlâng ka ta, a chunga chuongtuhai le chun; sakawrhai le a chunga chuong, mi tin chu mâni unau kâwlhnâm ngeia suktlâwm ni tâng a tih,’ tiin.",
      "reference": "HAGGAI 2:22"
    },
    {
      "content": "‘Chu nia chun, Aw Zerubbabel ka siehlaw, Sealtiel naupa, chel ka ti che,’ sipaihai LALPA chun a tih; ‘nang hi inchikna namna angin siem ka ti che,’ LALPA chun a tih; ‘nang hi ka lo thlang ta si cheh a,’ sipaihai LALPA chun a tih” tiin.",
      "reference": "HAGGAI 2:23"
    }
  ],
  "version": "HMARCLBSI",
  "reference": "HAGGAI 2 HMARCLBSI",
  "audioBibleUrl": null,
  "copyright": " Hmar CL Bible - Pathien Lekhabu Inthieng    Copyright © Bible Society of India, 2015. Used by permission. All rights reserved worldwide.",
  "audioBibleCopyright": null
}
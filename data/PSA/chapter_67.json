{
  "verses": [
    {
      "content": "Pathienin mi lunginsiet sienla, mal mi sâwm sienla; A hmêl chu ei chungah hung invartir raw se.",
      "reference": "INPÂKNA HLABU 67:1"
    },
    {
      "content": "I lampui chu hnuoi chunga mi hriet a ni thei a; I sandamna chu hnam tinrêng laia hriet a ni theina dingin.",
      "reference": "INPÂKNA HLABU 67:2"
    },
    {
      "content": "Aw Pathien, mi tinin inpâk sienla che, Mi tinrênghai chun inpâk raw hai se che.",
      "reference": "INPÂKNA HLABU 67:3"
    },
    {
      "content": "Aw, hnam tin chu lâwmtaka umin, hlimin hla sak raw se. Nangin mi tin chu thlierbîk nei loa ro rêlpêkin: Hnuoi chunga hnam tin chu i awp ding a ni sih a.",
      "reference": "INPÂKNA HLABU 67:4"
    },
    {
      "content": "Aw Pathien, mi tinin inpâk sienla che, Mi tinrênghai chun inpâk raw hai se che.",
      "reference": "INPÂKNA HLABU 67:5"
    },
    {
      "content": "Hnuoi hin a thil ṭo chu a pêk a, Pathien, eini Pathien ngei chun mal mi sâwm a ta.",
      "reference": "INPÂKNA HLABU 67:6"
    },
    {
      "content": "Pathienin mal mi sâwm a ta, Kâwlkawdawnga mi po po khawmin ama ṭîng an tih.",
      "reference": "INPÂKNA HLABU 67:7"
    }
  ],
  "version": "HMARCLBSI",
  "reference": "INPÂKNA HLABU 67 HMARCLBSI",
  "audioBibleUrl": null,
  "copyright": " Hmar CL Bible - Pathien Lekhabu Inthieng    Copyright © Bible Society of India, 2015. Used by permission. All rights reserved worldwide.",
  "audioBibleCopyright": null
}
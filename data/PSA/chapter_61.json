{
  "verses": [
    {
      "content": "Aw Pathien, ka khêk ri hi lo hre la, Ka ṭawngṭâina hi lo ngai rawh.",
      "reference": "INPÂKNA HLABU 61:1"
    },
    {
      "content": "Ka lungril a chau lai hin kâwlkila inthawk hin ko ka ti che; Lungpui keia nêka insânga chun mi ṭhuoi la.",
      "reference": "INPÂKNA HLABU 61:2"
    },
    {
      "content": "Nang chu keia ta dinga humhimna, A mi dotuhaia inthawka râlvêngbûk insâng dettak i ni sih a.",
      "reference": "INPÂKNA HLABU 61:3"
    },
    {
      "content": "I puon ina chun kumkhuoin um ka ta, I thla hnuoi inbîkna hmuna chun tlulût ka tih.",
      "reference": "INPÂKNA HLABU 61:4"
    },
    {
      "content": "Aw Pathien, nang chun ka thutiemhai i ngai sih a, I hming ṭituhai ram hluo chu i mi pêk a.",
      "reference": "INPÂKNA HLABU 61:5"
    },
    {
      "content": "Lal dam sûng hi suksei i ta, A kumhai chu suon tamtak tluk nîng a tih.",
      "reference": "INPÂKNA HLABU 61:6"
    },
    {
      "content": "Pathien hmaah kumkhuoin um zing a tih, Aw, ama humhim theina dingin ngilneina le thutak buotsai rawh.",
      "reference": "INPÂKNA HLABU 61:7"
    },
    {
      "content": "Chuongchun, ka thutiemhai ni tina ka thaw sawng theina dingin, Kumkhuoin i hming inpâkin hla sak ka tih.",
      "reference": "INPÂKNA HLABU 61:8"
    }
  ],
  "version": "HMARCLBSI",
  "reference": "INPÂKNA HLABU 61 HMARCLBSI",
  "audioBibleUrl": null,
  "copyright": " Hmar CL Bible - Pathien Lekhabu Inthieng    Copyright © Bible Society of India, 2015. Used by permission. All rights reserved worldwide.",
  "audioBibleCopyright": null
}
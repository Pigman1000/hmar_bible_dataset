{
  "verses": [
    {
      "content": "Ka râwlin LALPA chu ka ko a, Ka râwlin LALPA kuomah lunginsietna ka hni hlak.",
      "reference": "INPÂKNA HLABU 142:1"
    },
    {
      "content": "A hmaah ka lunginzîng thu ka hril a, A hmaah ka buoina kân hriettir hlak.",
      "reference": "INPÂKNA HLABU 142:2"
    },
    {
      "content": "Ka thlarau ka sûnga a châu lai khan, nangma ngeiin ka lampui chu i hriet a; Ka fena lampuia hin ka âwk- na dingin châng an kam inrûk a.",
      "reference": "INPÂKNA HLABU 142:3"
    },
    {
      "content": "Ka changtieng hi thlêk la, en ta, tukhawm a mi hre hrim hrim an um ta naw hi; Kân humhimna a um ta nawh a, tukhawmin ka hringna hi an ngaisak ta nawh.",
      "reference": "INPÂKNA HLABU 142:4"
    },
    {
      "content": "Aw LALPA, ka ko cheh a, “Nang chu kân humhimna, Mi hring rama ka chanvo i nih,” ka tih a.",
      "reference": "INPÂKNA HLABU 142:5"
    },
    {
      "content": "Ka khêk ri hi lo ngai la, nasataka sukhnuoiin ka um ta sih a, A mi suknawmnatuhaia inthawk hin mi sanhim la, keia nêkin an hrât lem sih a.",
      "reference": "INPÂKNA HLABU 142:6"
    },
    {
      "content": "I hming kân pâk theina dingin ka hringna hi intângna ina inthawkin ṭhuoi suok la, Mi felhai chun mîn huol vêl an ta; Nangin ṭhataka i mi thaw ding a ni leiin.",
      "reference": "INPÂKNA HLABU 142:7"
    }
  ],
  "version": "HMARCLBSI",
  "reference": "INPÂKNA HLABU 142 HMARCLBSI",
  "audioBibleUrl": null,
  "copyright": " Hmar CL Bible - Pathien Lekhabu Inthieng    Copyright © Bible Society of India, 2015. Used by permission. All rights reserved worldwide.",
  "audioBibleCopyright": null
}
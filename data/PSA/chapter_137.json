{
  "verses": [
    {
      "content": "Babulon vadung pangahai, Chutaka chun kan ṭhung a; anih, kan ṭap hlak, Zion kan ngaituoin.",
      "reference": "INPÂKNA HLABU 137:1"
    },
    {
      "content": "Vadung laia phahrâmhaia chun, Kan ṭingṭanghai kan bâng hlak a.",
      "reference": "INPÂKNA HLABU 137:2"
    },
    {
      "content": "“Zion hla pakhat mi sakpêk ro,” tiin, Chutaka chun sala mi ṭhuoituhaiin hlasak dingin an mi phût a: A mi sukrimsituhaiin hlim dingin an mi phût bawk hlak sih a.",
      "reference": "INPÂKNA HLABU 137:3"
    },
    {
      "content": "Mi ramahai chun LALPA hla iengtin am sak thei kan tih a?",
      "reference": "INPÂKNA HLABU 137:4"
    },
    {
      "content": "Aw Jerusalem, ka theinghil che chun, Ka kut changtieng hin a thil thiem hi theinghil ve raw se.",
      "reference": "INPÂKNA HLABU 137:5"
    },
    {
      "content": "Ka hriet zing naw che chun, Ka lei hi ka dangah kawp tlat raw se; Ka hlimna tak nêka Jerusalem ka dit lem naw chun.",
      "reference": "INPÂKNA HLABU 137:6"
    },
    {
      "content": "Aw LALPA, Jerusalem ni chu Edom thlahai chungah a se tiengin hre zing rawh: “A lungphûm chen khawmin, Sukchim ro, sukchim ro,” tituhai kha.",
      "reference": "INPÂKNA HLABU 137:7"
    },
    {
      "content": "Aw Babulon naunu, sukbo- hmanga um ding, Kan chunga i thaw anga, Thung ding che chu lâwmtakin um a tih.",
      "reference": "INPÂKNA HLABU 137:8"
    },
    {
      "content": "I nau le têhai lâkpêk cheha, lungpui vuoknaa hmangtu ding chu, Lâwmtakin um a tih.",
      "reference": "INPÂKNA HLABU 137:9"
    }
  ],
  "version": "HMARCLBSI",
  "reference": "INPÂKNA HLABU 137 HMARCLBSI",
  "audioBibleUrl": null,
  "copyright": " Hmar CL Bible - Pathien Lekhabu Inthieng    Copyright © Bible Society of India, 2015. Used by permission. All rights reserved worldwide.",
  "audioBibleCopyright": null
}
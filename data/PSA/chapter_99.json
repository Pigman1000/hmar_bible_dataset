{
  "verses": [
    {
      "content": "LALPA chu lalah a ṭhung a, mi tin chu inthin raw se, Ama chu cherubhai chungah a ṭhung a, hnuoi hi inhnîng raw se.",
      "reference": "INPÂKNA HLABU 99:1"
    },
    {
      "content": "LALPA chu Zion khaw sûnga chun ropuitak a na, Mi tinrênghai chunga chun a chunghnung dai a nih.",
      "reference": "INPÂKNA HLABU 99:2"
    },
    {
      "content": "Anni chun i hming ropuitak, ṭîumtak chu inpâk raw se, Ama chu ân thieng a nih.",
      "reference": "INPÂKNA HLABU 99:3"
    },
    {
      "content": "Laltak hrâtna chun rorêlna a ngainah a, Nang chun thlierbîk nei nawna i sukdet hlak a, Nang chun Jakobrawihai chungah ro i rêl a, feltakin i thaw hlak a.",
      "reference": "INPÂKNA HLABU 99:4"
    },
    {
      "content": "LALPA ei Pathien chu chawimawi unla, A ke innghatna bula chun chibai bûk ro, Ama chu ân thieng a nih.",
      "reference": "INPÂKNA HLABU 99:5"
    },
    {
      "content": "A thiempuhai lai chun Mosie le Aron, A hming lamtuhai laia chun Samuel, Anni chun LALPA chu an ko a, ama chun a dawn tah a.",
      "reference": "INPÂKNA HLABU 99:6"
    },
    {
      "content": "Sûm ngîra chun an kuomah thu a hril a, A thuinhriettirhai le thuruot a pêk chu an zâwm a.",
      "reference": "INPÂKNA HLABU 99:7"
    },
    {
      "content": "Aw LALPA, kan Pathien, nang chun anni chu i dawn a, Nang chu anni ngaidamtu Pathien i nih, An thilthaw chungahai phuba la hlak la khawm.",
      "reference": "INPÂKNA HLABU 99:8"
    },
    {
      "content": "LALPA ei Pathien chu chawimawi unla, A tlâng inthienga chun chibai bûk ro; LALPA ei Pathien chu ân thieng sih a.",
      "reference": "INPÂKNA HLABU 99:9"
    }
  ],
  "version": "HMARCLBSI",
  "reference": "INPÂKNA HLABU 99 HMARCLBSI",
  "audioBibleUrl": null,
  "copyright": " Hmar CL Bible - Pathien Lekhabu Inthieng    Copyright © Bible Society of India, 2015. Used by permission. All rights reserved worldwide.",
  "audioBibleCopyright": null
}
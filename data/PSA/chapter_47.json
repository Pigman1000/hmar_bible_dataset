{
  "verses": [
    {
      "content": "Aw mi tinrênghai, in kut ben unla, Hlimna râwlin Pathien kuomah khêk ro.",
      "reference": "INPÂKNA HLABU 47:1"
    },
    {
      "content": "LALPA Achunghnungtak chu ṭi a um sih a. Hnuoi chung po poah Lal ropuitak a nih.",
      "reference": "INPÂKNA HLABU 47:2"
    },
    {
      "content": "Ama chun mi tin chu ei hnuoiah tukdawl a ta, Hnam tin chu ei ke hnuoiah tukdawl bawk a tih.",
      "reference": "INPÂKNA HLABU 47:3"
    },
    {
      "content": "Ama chun ei rohluo ding chu mi thlangpêk a ta, A hmangai Jakob sawngtak ram chu.",
      "reference": "INPÂKNA HLABU 47:4"
    },
    {
      "content": "Pathien chu khêkri leh a hang feh a, LALPA chu tawtawrâwt ri leh a hang fe tah.",
      "reference": "INPÂKNA HLABU 47:5"
    },
    {
      "content": "Pathien inpâkin hla sak unla, inpâkin sak ro, Ei Laltak inpâkna hla sak unla, inpâkin sak ro.",
      "reference": "INPÂKNA HLABU 47:6"
    },
    {
      "content": "Pathien chu khawvêl po po Lal a ni sih a, Hrethiema inpâkin hla sak ro.",
      "reference": "INPÂKNA HLABU 47:7"
    },
    {
      "content": "Pathien chu hnam tin chungah Lalah a ṭhung a, Pathien chu lalṭhungpha inthienga chun a ṭhung a,",
      "reference": "INPÂKNA HLABU 47:8"
    },
    {
      "content": "Mi tin laia milienhai chu an um khâwm a, Abraham Pathien mihai ni dingin; Leihnuoi phawhai chu Pathien ta a ni sih a, Ama chu nasataka chawimawiin a um a nih.",
      "reference": "INPÂKNA HLABU 47:9"
    }
  ],
  "version": "HMARCLBSI",
  "reference": "INPÂKNA HLABU 47 HMARCLBSI",
  "audioBibleUrl": null,
  "copyright": " Hmar CL Bible - Pathien Lekhabu Inthieng    Copyright © Bible Society of India, 2015. Used by permission. All rights reserved worldwide.",
  "audioBibleCopyright": null
}
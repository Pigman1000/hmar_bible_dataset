{
  "verses": [
    {
      "content": "Mi invêt chun a lungrilin, ““Pathien hrim a um nawh,” a ti hlak a; Tukhawm thil ṭha thaw hrim an um nawh. An se zo a, thil suol tirdakum- tak an thawh a;",
      "reference": "INPÂKNA HLABU 53:1"
    },
    {
      "content": "Hrethiema Pathien zawng hrim hrim an um am? ti hmu dingin, Pathienin vâna inthawkin mi- hriem nauhai hi a zuk en a.",
      "reference": "INPÂKNA HLABU 53:2"
    },
    {
      "content": "An kîr nâwk ta seng a, pawrchetakin an lo um ta vawng a; Tukhawm thil ṭha thaw hrim an um nawh, pakhat bêk khawm an um dêr nawh.",
      "reference": "INPÂKNA HLABU 53:3"
    },
    {
      "content": "Thilsuol thawtuhai chun hriet hrim hrim an nei naw am a nih? Bei an fâk angin ka mihai an fâk zo vawng hlak a, Pathien hlak an ko ngai bawk nawh.",
      "reference": "INPÂKNA HLABU 53:4"
    },
    {
      "content": "Ṭitna hrim hrim um nawnaa chun ṭi êm êmin an um a. Pathienin thaw tuma eptu che ruhai chu a sukdar ta sih a; Pathienin anni chu a pei thlâk leiin i sukmuolpho tah a.",
      "reference": "INPÂKNA HLABU 53:5"
    },
    {
      "content": "Israelhai sandamna chu Ziona inthawkin suok sienla chu aw! Pathien chun a mihai sala an um chu a ṭhuoi kîr nâwk pha chun, Chu pha chun Jakobrawi hlim tâng an ta, Israelrawi lâwm tâng an tih.",
      "reference": "INPÂKNA HLABU 53:6"
    }
  ],
  "version": "HMARCLBSI",
  "reference": "INPÂKNA HLABU 53 HMARCLBSI",
  "audioBibleUrl": null,
  "copyright": " Hmar CL Bible - Pathien Lekhabu Inthieng    Copyright © Bible Society of India, 2015. Used by permission. All rights reserved worldwide.",
  "audioBibleCopyright": null
}
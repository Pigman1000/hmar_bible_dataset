{
  "verses": [
    {
      "content": "Aw Pathien ro mi rêlpêk la, Pathien ngaisak naw hnam chunga hin ka thu mi hrilpêk rawh; Aw, mi hlêmhmang mi indik nawa inthawk hin mi sanhim rawh.",
      "reference": "INPÂKNA HLABU 43:1"
    },
    {
      "content": "Nang chu ka hrâtna Pathien i ni sih a, iengdinga i mi ngaitha am a na? Iengdinga a mi dotu nêksâwrna leia lungngaia kân vâi ruoi hlak am a na?",
      "reference": "INPÂKNA HLABU 43:2"
    },
    {
      "content": "Aw, i var le i thutak chu tir suok la, anni chun mi ṭhuoi sienla, I tlâng inthieng le, I umna chu mîn tlun raw se.",
      "reference": "INPÂKNA HLABU 43:3"
    },
    {
      "content": "Chuongchun, Pathien mâichâm kâwlah fêng ka ta, Pathien ka hlimna bêk bêk kuoma chun: Aw Pathien, ka Pathien, ṭingṭangin inpâk bawk ka ti che.",
      "reference": "INPÂKNA HLABU 43:4"
    },
    {
      "content": "Aw ka hringna, iengdinga i kûn zing am? Iengdinga ka sûnga hin i buoi am a na? Pathien beisei rawh, ama chu ka lân pâk ding a ni sih a. Ka hmêl sukmawitu le ka Pathien chu.",
      "reference": "INPÂKNA HLABU 43:5"
    }
  ],
  "version": "HMARCLBSI",
  "reference": "INPÂKNA HLABU 43 HMARCLBSI",
  "audioBibleUrl": null,
  "copyright": " Hmar CL Bible - Pathien Lekhabu Inthieng    Copyright © Bible Society of India, 2015. Used by permission. All rights reserved worldwide.",
  "audioBibleCopyright": null
}
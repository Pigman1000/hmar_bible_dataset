{
  "verses": [
    {
      "content": "Aw Pathien, kei mi sanhim dingin inhmaw la, Aw LALPA, mi ṭhangpui dingin inhmaw rawh.",
      "reference": "INPÂKNA HLABU 70:1"
    },
    {
      "content": "Ka hringna sukbo tuma zawngtuhai chu, Muolphotak le inzaktakin um sienla, Ka sietna chunga lâwmhai chu: Intlânsiettira sukzakin um raw se.",
      "reference": "INPÂKNA HLABU 70:2"
    },
    {
      "content": "“Chei! Chei!” tituhai chu, An muolpho leiin intlânsiettirin um raw hai se.",
      "reference": "INPÂKNA HLABU 70:3"
    },
    {
      "content": "A zawngtu che po pohai chu nangmaa chun hlimtak le lâwmtakin um sienla, I sandamna ngainatuhai chun, “Pathien chu chawimawiin um raw se,” ti rawp raw hai se.",
      "reference": "INPÂKNA HLABU 70:4"
    },
    {
      "content": "Nisienlakhawm, kei chu pasie le rimsitak ka na, Aw Pathien, ka kuomah hung vak rawh: Nang chu a mi ṭhangpuitu le a mi sandamtu i na, Aw LALPA, sawt riel lul naw raw khai.",
      "reference": "INPÂKNA HLABU 70:5"
    }
  ],
  "version": "HMARCLBSI",
  "reference": "INPÂKNA HLABU 70 HMARCLBSI",
  "audioBibleUrl": null,
  "copyright": " Hmar CL Bible - Pathien Lekhabu Inthieng    Copyright © Bible Society of India, 2015. Used by permission. All rights reserved worldwide.",
  "audioBibleCopyright": null
}
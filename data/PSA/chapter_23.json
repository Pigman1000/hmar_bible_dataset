{
  "verses": [
    {
      "content": "LALPA chu ka ta dingin Berâmpu a nih, tlasam naw ningah.",
      "reference": "INPÂKNA HLABU 23:1"
    },
    {
      "content": "Ama chun hlohna hring dup hmunah a mîn bawktir hlak a, Châwlna tui pangahai a mi ṭhuoi hlak.",
      "reference": "INPÂKNA HLABU 23:2"
    },
    {
      "content": "Ka hringna hi a mi siemtharpêk nâwk hlak a, Ama hming leiin felna lampuiahai a mi ṭhuoi hlak.",
      "reference": "INPÂKNA HLABU 23:3"
    },
    {
      "content": "Anih, thina hlim varuom hraw lang khawm, Thil ṭha naw hrim hrim ṭi naw ningah, nang ka kuomah i um sih a: I hembâwk le i hmawlin a mi thlamuon hlak a nih.",
      "reference": "INPÂKNA HLABU 23:4"
    },
    {
      "content": "A mi dotuhai mithmuah ka hmaa hin dawkân i buotsai hlak a, Ka lu hi hriek i nâl tah a, ka noa hin a liem zing a.",
      "reference": "INPÂKNA HLABU 23:5"
    },
    {
      "content": "Matheiloin ṭhatna le ngilneinain ka dam sûng po po hin mi zui pei a ta: Chuongchun, LALPA inah kumkhuoin um zing ka tih.",
      "reference": "INPÂKNA HLABU 23:6"
    }
  ],
  "version": "HMARCLBSI",
  "reference": "INPÂKNA HLABU 23 HMARCLBSI",
  "audioBibleUrl": null,
  "copyright": " Hmar CL Bible - Pathien Lekhabu Inthieng    Copyright © Bible Society of India, 2015. Used by permission. All rights reserved worldwide.",
  "audioBibleCopyright": null
}
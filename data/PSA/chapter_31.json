{
  "verses": [
    {
      "content": "Aw LALPA, nangmaa chun ka ringna kân nghat hlak a, Iengtika khawm muolphoin mîn umtir naw la: I felna lei chun mi sanhim rawh.",
      "reference": "INPÂKNA HLABU 31:1"
    },
    {
      "content": "Keia tieng hin i na hung sit la, mi sanhim vat la, Ka ta dingin lungpui dettak, mi sandam dinga humhimna in, hung ni rawh.",
      "reference": "INPÂKNA HLABU 31:2"
    },
    {
      "content": "Nang chu ka lungpui le ka kulpui i ni sih a; Chuleiin, i hming leiin mi ṭhuoiin mi kei rawh.",
      "reference": "INPÂKNA HLABU 31:3"
    },
    {
      "content": "Ka âwkna dinga a rûka lên an phaha inthawk hin mi kei suok la, Nang chu ka kulbîng i ni sih a.",
      "reference": "INPÂKNA HLABU 31:4"
    },
    {
      "content": "I kutah ka thlarau kân kawl- tir a, Aw LALPA, thutak Pathien, nang chun i mîn tlan tah.",
      "reference": "INPÂKNA HLABU 31:5"
    },
    {
      "content": "Milim teplo mei mei ngaisâng- tuhai chu ka theida a, Kei ruok chun chu LALPA ka ring a nih.",
      "reference": "INPÂKNA HLABU 31:6"
    },
    {
      "content": "I ngilneina lei hin hlimin lâwm ka tih. Ka lunginzîngna hi i hmu si hlak a, Ka hringna hi a rinum lai khawmin i hriet hlak.",
      "reference": "INPÂKNA HLABU 31:7"
    },
    {
      "content": "A mi dotuhai kutah nangin i mi khum nawh a, Ka ke hi hmun inthâwltakah în nghat ta lem a.",
      "reference": "INPÂKNA HLABU 31:8"
    },
    {
      "content": "Aw LALPA, mi lunginsiet la, lunginzîngin ka um sih a, Ka mit hi lungngaina leiin a chau deu deu a, anih, ka hringna le ka taksa chenin.",
      "reference": "INPÂKNA HLABU 31:9"
    },
    {
      "content": "Ka dam sûng hi lungngainain a liem ta sih a, ka kumhai hi inrûmin a liem ta bawk a nih. Ka rîtlona leiin ka tha a ṭhum a, ka ruhai khawm a rawp zo tah a.",
      "reference": "INPÂKNA HLABU 31:10"
    },
    {
      "content": "A mi dotuhai leiin ka hming hi a hung se tah a, Anih, ka vênghai lai khawm nasatakin a se tah a nih, ka hmêlhriethai ta ding khawm- a ṭiumtak ka lo ni tah a: Khawlaia mi hmutuhai khan an mi tlânsan ta sih a.",
      "reference": "INPÂKNA HLABU 31:11"
    },
    {
      "content": "Mi thi an theinghil ang taka theinghilin ka um a, Bêl kawi ang el ka hung ni tah a.",
      "reference": "INPÂKNA HLABU 31:12"
    },
    {
      "content": "Mi tamtak mi hêkna ka hriet sih a, Ka vêla ṭium um chu: An mi phier lai khan, Ka hringna mi lâkpêk an tum a.",
      "reference": "INPÂKNA HLABU 31:13"
    },
    {
      "content": "Nisienlakhawm, aw LALPA, ka ring cheh a, “Ka Pathien i nih,” ka tih a.",
      "reference": "INPÂKNA HLABU 31:14"
    },
    {
      "content": "Ka hunhai chu i kutah a um a, A mi dotuhai le a mi suknawmnatuhaia inthawk hin mi sanhim rawh.",
      "reference": "INPÂKNA HLABU 31:15"
    },
    {
      "content": "I hmêlin i siehlaw hi hung sunvar la, I ngilneina leiin mi sandam rawh.",
      "reference": "INPÂKNA HLABU 31:16"
    },
    {
      "content": "Aw LALPA, muolphoin mîn umtir naw la, ka ko si cheh a: Mi rilohai chu muolphoin um hai sienla, Seolah to zingin um raw se.",
      "reference": "INPÂKNA HLABU 31:17"
    },
    {
      "content": "Hmûr khêlhliphai chu ṭawng theiloin um raw se, Chuonghai chun chapo le hmusit pumin, Ṭawng chapotakin mi fel an hrilsiet hlak a.",
      "reference": "INPÂKNA HLABU 31:18"
    },
    {
      "content": "Aw i ṭhatna, nangma ṭituhai ta dinga în khâwl chu a va nasa de; Mihriem nauhai mithmuha nangmaa ringna innghattuhai ta dinga i thawpêk chu.",
      "reference": "INPÂKNA HLABU 31:19"
    },
    {
      "content": "Anni chu mihriem phiernaa inthawk chun i humhimna mithmuah thuphmang i ta, Hnuoi sêlhrâtnaa inthawk chun bûktêah sie rûng i tih.",
      "reference": "INPÂKNA HLABU 31:20"
    },
    {
      "content": "LALPA chu inpâkin um raw se, A ngilneina maktak chu khaw- pui dettakah a mîn hmutir sih a.",
      "reference": "INPÂKNA HLABU 31:21"
    },
    {
      "content": "Kei hlak chun, ka lunginzing- in, “I mithmuah inthawka pei hmangin ka um tah,” ka lo tih a. Nisienlakhawm, ka ko che khan, lunginsiet ka hnina râwlhai kha i lo hriet sih a.",
      "reference": "INPÂKNA HLABU 31:22"
    },
    {
      "content": "Aw a mi inthieng po pohai, LALPA chu hmangai ro: LALPA chun mi ringum chu a humhim a, Chapotaka thawtu chu nasatakin a thung hlak.",
      "reference": "INPÂKNA HLABU 31:23"
    },
    {
      "content": "LALPA beiseitu po pohai, Hrâttakin um unla, in lungril chu insukhuoi raw se.",
      "reference": "INPÂKNA HLABU 31:24"
    }
  ],
  "version": "HMARCLBSI",
  "reference": "INPÂKNA HLABU 31 HMARCLBSI",
  "audioBibleUrl": null,
  "copyright": " Hmar CL Bible - Pathien Lekhabu Inthieng    Copyright © Bible Society of India, 2015. Used by permission. All rights reserved worldwide.",
  "audioBibleCopyright": null
}
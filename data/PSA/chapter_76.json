{
  "verses": [
    {
      "content": "Judahai lai chun Pathien chu hrietin a um a, Israelhai lai chun a hming a ropui a nih.",
      "reference": "INPÂKNA HLABU 76:1"
    },
    {
      "content": "Salema chun a bâwktê chu a um a, Chun, ama umna chu Zionah a um a,",
      "reference": "INPÂKNA HLABU 76:2"
    },
    {
      "content": "Chutaka chun thalngul thalhai chu a suksiet a, Phaw dâm, kâwlhnâm dâm, indona dâm leh.",
      "reference": "INPÂKNA HLABU 76:3"
    },
    {
      "content": "Nang chu ropuitak le ṭhatak i na, sase tlânga inthawk chun",
      "reference": "INPÂKNA HLABU 76:4"
    },
    {
      "content": "Pasalṭhahai chu rawkin an um a, An in chu an in sawng tah a; Mi hrât khawm tukhawmin an kut an inlet thei ta nawh.",
      "reference": "INPÂKNA HLABU 76:5"
    },
    {
      "content": "Aw Jakob Pathien, i kâwkna leiin, Tawlailîr le sakawr khawm ininnghiltir dêrin an um ve veh a;",
      "reference": "INPÂKNA HLABU 76:6"
    },
    {
      "content": "Nang, nangma ngei chu ṭi ding i nih, I lunginsen taphawt chun tu am i mithmuah ngîr thei an ta?",
      "reference": "INPÂKNA HLABU 76:7"
    },
    {
      "content": "I rorêl thu chu vâna inthawkin în hriettir a, Hnuoi hin a ṭih a, a to tah a.",
      "reference": "INPÂKNA HLABU 76:8"
    },
    {
      "content": "Hnuoia mi thuhnuoirawlhai po po sandam dinga, Pathien chu rorêl dinga a tho lai khan.",
      "reference": "INPÂKNA HLABU 76:9"
    },
    {
      "content": "Matheiloin mihriem lunginsenna hin la hung inpâk ngei a ti che, Lunginsenna mahla chun inkhit i tih.",
      "reference": "INPÂKNA HLABU 76:10"
    },
    {
      "content": "Thu tiem unla, LALPA in Pathien kuoma chun hlen ro, A vêla mi po po chun ṭidingpa chu lâwmmanhai hung chawipêk raw hai se.",
      "reference": "INPÂKNA HLABU 76:11"
    },
    {
      "content": "Ama chun rorêltuhai huoina chu sât bawng a ta, Ama chu hnuoia lalhai ta ding chun ṭi a um a nih.",
      "reference": "INPÂKNA HLABU 76:12"
    }
  ],
  "version": "HMARCLBSI",
  "reference": "INPÂKNA HLABU 76 HMARCLBSI",
  "audioBibleUrl": null,
  "copyright": " Hmar CL Bible - Pathien Lekhabu Inthieng    Copyright © Bible Society of India, 2015. Used by permission. All rights reserved worldwide.",
  "audioBibleCopyright": null
}
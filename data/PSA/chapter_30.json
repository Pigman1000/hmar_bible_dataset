{
  "verses": [
    {
      "content": "Aw LALPA, chawimawi ka ti che, nangin i mi dawm sâng sih a; A mi dotuhai chu mi diriem dingin i siem nawh a.",
      "reference": "INPÂKNA HLABU 30:1"
    },
    {
      "content": "Aw LALPA ka Pathien, Ka ko cheh a, nangin i mi sukdam tah a.",
      "reference": "INPÂKNA HLABU 30:2"
    },
    {
      "content": "Aw LALPA, nangin ka hringna hi Seola inthawk chun i ṭhuoi suok a: Khur sûnga ka ṭum nawna dingin, nangin i mi hum dam sih a.",
      "reference": "INPÂKNA HLABU 30:3"
    },
    {
      "content": "Aw a mi inthienghai, LALPA inpâkin hla sak unla, A hming inthieng chu inpâk ro.",
      "reference": "INPÂKNA HLABU 30:4"
    },
    {
      "content": "A lungsen chu mitkhap kâr chaua ding a ni sih a; A ditsakna ruok chu dam sûnga ding a nih. Ṭapna chun zânkhuo a dai thei a, Hlimna ruok chu zîngkâr a hung tlung hlak.",
      "reference": "INPÂKNA HLABU 30:5"
    },
    {
      "content": "Kei chun chu ka hlawtling lai chun, “Iengtika khawm inhnîng naw ning,” ka tih a.",
      "reference": "INPÂKNA HLABU 30:6"
    },
    {
      "content": "LALPA, nangin i ditsakna leiin ka tlâng chu i lo inngîrdettir tah a: Nisienlakhawm, i hmai i thup a, ka lo lunginzîng tah a.",
      "reference": "INPÂKNA HLABU 30:7"
    },
    {
      "content": "Aw LALPA nang ka ko cheh a, LALPA kuoma ngei chun lungsietna ka hni kha:",
      "reference": "INPÂKNA HLABU 30:8"
    },
    {
      "content": "Khur sûnga ka zu ṭum chun ka thisena hin hlâwkna ieng am um a ta? Pilvut chun ân pâk ding che am a nih? I thutak chu ân hriettir ding am a nih?",
      "reference": "INPÂKNA HLABU 30:9"
    },
    {
      "content": "Aw LALPA, lo ngai la, mi lunginsiet rawh: LALPA, nang chu mi ṭhangpuitu ni rawh.",
      "reference": "INPÂKNA HLABU 30:10"
    },
    {
      "content": "Ka mithi ngaina chu ka ta ding- in lâmnaah în changtir a, Ka saiip puon chu i mi hlîppêk a, ka kâwngah hlimnain i mi khit tah a:",
      "reference": "INPÂKNA HLABU 30:11"
    },
    {
      "content": "Ka ropuina hi to zing loa, nangma inpâka hla a sakna dingin, Aw LALPA ka Pathien, kumkhuoin lâwmthu hril rawp ka ti che.",
      "reference": "INPÂKNA HLABU 30:12"
    }
  ],
  "version": "HMARCLBSI",
  "reference": "INPÂKNA HLABU 30 HMARCLBSI",
  "audioBibleUrl": null,
  "copyright": " Hmar CL Bible - Pathien Lekhabu Inthieng    Copyright © Bible Society of India, 2015. Used by permission. All rights reserved worldwide.",
  "audioBibleCopyright": null
}
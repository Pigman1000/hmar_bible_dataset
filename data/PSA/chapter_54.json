{
  "verses": [
    {
      "content": "Aw Pathien, i hmingin mi sandam la, I hrâtnain ro mi rêlpêk rawh.",
      "reference": "INPÂKNA HLABU 54:1"
    },
    {
      "content": "Aw Pathien, ka ṭawngṭâina hi ngai la, Ka baua thu suokhaia hin na lo sit rawh.",
      "reference": "INPÂKNA HLABU 54:2"
    },
    {
      "content": "Mi chapohai chun an mi thaw ta sih a, Mi nunrâwnghaiin ka hringna hi sukbo tumin an zawng bawk a; Pathien chu an hmaah an sie nawh.",
      "reference": "INPÂKNA HLABU 54:3"
    },
    {
      "content": "Ngai ta, Pathien chu a mi ṭhangpuitu a nih; LALPA chu ka hringna cheltuhai laia mi a nih.",
      "reference": "INPÂKNA HLABU 54:4"
    },
    {
      "content": "Ama chun suolna chu ka hmêlmahai chungah thung a ta; Nangin i thutakna lei chun anni chu sukbohmang rawh.",
      "reference": "INPÂKNA HLABU 54:5"
    },
    {
      "content": "Mâni nuomthua thilinhlânin i kuomah inthâwi ka tih: Aw LALPA, i hming chu inpâk ka tih, a ṭha si a.",
      "reference": "INPÂKNA HLABU 54:6"
    },
    {
      "content": "Ka lunginzîngna po poa chun i mi sansuok ta sih a; A mi dotuhai chunga ka duthusam chen chu ka mitin a hmu tah a nih.",
      "reference": "INPÂKNA HLABU 54:7"
    }
  ],
  "version": "HMARCLBSI",
  "reference": "INPÂKNA HLABU 54 HMARCLBSI",
  "audioBibleUrl": null,
  "copyright": " Hmar CL Bible - Pathien Lekhabu Inthieng    Copyright © Bible Society of India, 2015. Used by permission. All rights reserved worldwide.",
  "audioBibleCopyright": null
}
{
  "verses": [
    {
      "content": "Aw LALPA, ieng chen am i mi theinghil kumkhuo ding a na? Ieng chen am ka kuoma hin i hmai i thup ding a na?",
      "reference": "INPÂKNA HLABU 13:1"
    },
    {
      "content": "Sûnnithlâkin ka lungrila lungngaina neiin, Ieng chen am ka lungvarah rem ka ruot ding a na? Ieng chen am ka hmêlma chu ka chungah chawimawiin a um ding a na?",
      "reference": "INPÂKNA HLABU 13:2"
    },
    {
      "content": "Aw LALPA ka Pathien, ngaituo la, mi hung dawn ta khai, Ka mit mi sukvarpêk rawh, chuong naw chun thina inin in rawi ka tih.",
      "reference": "INPÂKNA HLABU 13:3"
    },
    {
      "content": "Ka hmêlma chun, “Ama ka ngam tah,” ti rawi a tih, Kân hnîng chun a mi dotuhai lâwm rawi an tih.",
      "reference": "INPÂKNA HLABU 13:4"
    },
    {
      "content": "Nisienlakhawm, kei chun chu i ngilneina hi ka ring a nih, I mi sandamnaa hin ka lungril chu lâwm a tih.",
      "reference": "INPÂKNA HLABU 13:5"
    },
    {
      "content": "Ka chunga ṭhataka a thaw ta leiin, LALPA chawimawiin hla sak ka tih.",
      "reference": "INPÂKNA HLABU 13:6"
    }
  ],
  "version": "HMARCLBSI",
  "reference": "INPÂKNA HLABU 13 HMARCLBSI",
  "audioBibleUrl": null,
  "copyright": " Hmar CL Bible - Pathien Lekhabu Inthieng    Copyright © Bible Society of India, 2015. Used by permission. All rights reserved worldwide.",
  "audioBibleCopyright": null
}
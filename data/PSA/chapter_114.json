{
  "verses": [
    {
      "content": "Israelhai chu Aigupta rama inthawkin an suok a, Jakob sûnghai ngei chu ṭawng dang mihai laia inthawka an suok lai khan,",
      "reference": "INPÂKNA HLABU 114:1"
    },
    {
      "content": "Judahai chu ama hmun inthieng an hung ni tah a, Israelhai chu a rorêlna ram an hung ni ta bawk a.",
      "reference": "INPÂKNA HLABU 114:2"
    },
    {
      "content": "Tuisuoriet chun chu chu a hmuh a, a tlân hmang a, Jordan vadung chu sukkîrin a um tah a.",
      "reference": "INPÂKNA HLABU 114:3"
    },
    {
      "content": "Tlâng lienhai chu berâmchalhai angin an inhnel a, Tlâng chînhai chu berâm chaltuoihai angin.",
      "reference": "INPÂKNA HLABU 114:4"
    },
    {
      "content": "Aw nang tuisuoriet, ieng am i tih a, i tlân hmang a na? Nang Jordan, ieng am i tih a, i kîr nâwk a na?",
      "reference": "INPÂKNA HLABU 114:5"
    },
    {
      "content": "Nangni tlâng lienhai, ieng am in tih a, berâmchalhai anga in inhnel a na? Nangni tlâng chînhai, ieng am in tih a, berâm chaltuoihai anga in inhnel a na?",
      "reference": "INPÂKNA HLABU 114:6"
    },
    {
      "content": "Nang leihnuoi, LALPA hmaa chun inthin rawh, Jakobhai Pathien hmaa chun,",
      "reference": "INPÂKNA HLABU 114:7"
    },
    {
      "content": "Ama chun lungpui chu dîlah ân changtir a, Meitâwklung chu tuihnârah ân changtir bawk a.",
      "reference": "INPÂKNA HLABU 114:8"
    }
  ],
  "version": "HMARCLBSI",
  "reference": "INPÂKNA HLABU 114 HMARCLBSI",
  "audioBibleUrl": null,
  "copyright": " Hmar CL Bible - Pathien Lekhabu Inthieng    Copyright © Bible Society of India, 2015. Used by permission. All rights reserved worldwide.",
  "audioBibleCopyright": null
}
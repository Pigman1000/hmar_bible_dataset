{
  "verses": [
    {
      "content": "Ka râwlin Pathien chu ko ka ta, Ka râwlin Pathien ngei chu ko ka ta, ama chun keia tieng na lo sit a tih.",
      "reference": "INPÂKNA HLABU 77:1"
    },
    {
      "content": "Ka lunginzing ni chun LALPA ka zawng a; Ka kut hi zâna khawm la thla loin ka phar zing a, Ka hringna hin thlamuon a nuom nawh.",
      "reference": "INPÂKNA HLABU 77:2"
    },
    {
      "content": "Pathien ka hriet zing a, ka buoi hlak; Ka ngaituoh a, ka thlarau hi a châu hlak.",
      "reference": "INPÂKNA HLABU 77:3"
    },
    {
      "content": "Ka mithai hi i chel meng zing hlak a, Ṭawng theilo khawp rauvin ka lunginzing hlak.",
      "reference": "INPÂKNA HLABU 77:4"
    },
    {
      "content": "Tienlai nihai ka ngaituoh a, Tienlai kumhai chu.",
      "reference": "INPÂKNA HLABU 77:5"
    },
    {
      "content": "Zâna ka hla sak chu ka hriet thar nâwk a, Ka lungrilah kân ngaituo hlak; Ka thlarau khawmin ṭhahnem- ngaitakin a zawng a.",
      "reference": "INPÂKNA HLABU 77:6"
    },
    {
      "content": "LALPA chun kumkhuoin a thlauthlâk ding am a ni aw? Iengtika khawm a lâwm naw ding am a ni aw?",
      "reference": "INPÂKNA HLABU 77:7"
    },
    {
      "content": "A ngilneina chu a bo sawng kumkhuo ding am a ni aw? A thutiem chu suon po po chenin a bo ding am a ni aw?",
      "reference": "INPÂKNA HLABU 77:8"
    },
    {
      "content": "Pathien chun lunginsiet a theinghil am a ni aw? Lungsenin a lainatnahai chu a khâr ta am a ni aw?",
      "reference": "INPÂKNA HLABU 77:9"
    },
    {
      "content": "Chun, “Chu chu ka hrât nawna lei a nih; Nisienlakhawm, Achunghnung- tak kut changtieng kumhai kha hre zing ka tih.",
      "reference": "INPÂKNA HLABU 77:10"
    },
    {
      "content": "LALPA thilthaw thuhai kha hril ka ta, Tienlaia i thilmak thawhai kha hre zing ka tih.",
      "reference": "INPÂKNA HLABU 77:11"
    },
    {
      "content": "I sinthaw po po kha ngaituo bawk ka ta, I thilthawhai khawm kha sût ka tih,” ka tih a.",
      "reference": "INPÂKNA HLABU 77:12"
    },
    {
      "content": "Aw Pathien, i lampui chu hmun inthiengah a um a, Pathien ang hi pathien ropui tu am an um a?",
      "reference": "INPÂKNA HLABU 77:13"
    },
    {
      "content": "Nang chu thilmak thaw hlaktu Pathien chu i na, Mi tin laiahai chun i hrâtzie în hriettir hlak.",
      "reference": "INPÂKNA HLABU 77:14"
    },
    {
      "content": "I bânin i mihai i sansuok a, Jakob le Josef nauhai chu.",
      "reference": "INPÂKNA HLABU 77:15"
    },
    {
      "content": "Aw Pathien, tuihai chun an hmu cheh a, Tuihai chun an hmu cheh a, an ṭih a, Tui inthûktakhai chu an inthin bawk a.",
      "reference": "INPÂKNA HLABU 77:16"
    },
    {
      "content": "Sûmhai khin tui an bun- thlâk a, Vânhai khin râwl an insuo a, I thalhai khawm ân lep zak zak a,",
      "reference": "INPÂKNA HLABU 77:17"
    },
    {
      "content": "I vâninrûm ri chu thlivirah a um a, Kâwlinlephai chun khawvêl hi a el zawt zawt a; Hnuoi hi inthinin ân hnîng dur dur a.",
      "reference": "INPÂKNA HLABU 77:18"
    },
    {
      "content": "I lampui chu tuisuorietah a um a, I lampuihai chu tui lientakah a um a; I kehnunghai khawm hriet a ni nawh.",
      "reference": "INPÂKNA HLABU 77:19"
    },
    {
      "content": "Mosie le Aron kutin, I mihai chu berâm ruol angin i ṭhuoi hlak.",
      "reference": "INPÂKNA HLABU 77:20"
    }
  ],
  "version": "HMARCLBSI",
  "reference": "INPÂKNA HLABU 77 HMARCLBSI",
  "audioBibleUrl": null,
  "copyright": " Hmar CL Bible - Pathien Lekhabu Inthieng    Copyright © Bible Society of India, 2015. Used by permission. All rights reserved worldwide.",
  "audioBibleCopyright": null
}
{
  "verses": [
    {
      "content": "I kuomah ka lungril po poin lâwmthu hril ka ta, Pathienhai hmaa chun nangma inpâkin hla sak ka tih.",
      "reference": "INPÂKNA HLABU 138:1"
    },
    {
      "content": "I biekin inthieng tieng nghain chibai bûk ka ti cheh a, I ngilneina le i thutak leiin i hming inpâk ka tih. I thu chu i hming hrim hrim nêk chun i chawisâng ta sih a.",
      "reference": "INPÂKNA HLABU 138:2"
    },
    {
      "content": "Ka ko ni che khan nangin i mi dawn a, Ka hringna sukhrâtin i mîn fui a,",
      "reference": "INPÂKNA HLABU 138:3"
    },
    {
      "content": "Aw LALPA, hnuoia lal po po chun lâwmthu hril an ti che, I baua thu suokhai chu an hriet sih a.",
      "reference": "INPÂKNA HLABU 138:4"
    },
    {
      "content": "Anih, LALPA um dân thuhai chu hlaah sak an ta, LALPA ropuizie chu a nasa sih a.",
      "reference": "INPÂKNA HLABU 138:5"
    },
    {
      "content": "LALPA chu chunghnungtak a nia chu a mi inhnuoihai a ngaisak hlak. Mi chapohai ruok chu hlataka inthawkin a hriet hlak.",
      "reference": "INPÂKNA HLABU 138:6"
    },
    {
      "content": "Lunginzîngna laia chun lêng lang khawm nangin mi sukhar i ta, A mi dotuhai lunginsen thaw dingin nangin i kut phar i ta: I kut changtiengin mi sandam i tih,",
      "reference": "INPÂKNA HLABU 138:7"
    },
    {
      "content": "LALPA chun ka chungchânga a thaw ding chu hlen a tih, Aw LALPA, i ngilneina chu kumkhawtluongin um a ta, Nangma kut thilthawhai hi bânsan naw rawh.",
      "reference": "INPÂKNA HLABU 138:8"
    }
  ],
  "version": "HMARCLBSI",
  "reference": "INPÂKNA HLABU 138 HMARCLBSI",
  "audioBibleUrl": null,
  "copyright": " Hmar CL Bible - Pathien Lekhabu Inthieng    Copyright © Bible Society of India, 2015. Used by permission. All rights reserved worldwide.",
  "audioBibleCopyright": null
}
{
  "verses": [
    {
      "content": "LALPA chun ka Lalpa kuomah, “I hmêlmahai i ke innghatnaa ka siem hmakhat chu, Ka changtieng ṭhung rawh,” a tih a.",
      "reference": "INPÂKNA HLABU 110:1"
    },
    {
      "content": "LALPA chun i hrâtna hmawl chu Zion tlânga inthawkin tir suok a tih; Nangin nangma dotuhai laia chun rorêl rawh.",
      "reference": "INPÂKNA HLABU 110:2"
    },
    {
      "content": "I mihai chu i thilthawtheina nia chun mâni nuomthuin an inpêk hlak a, Inthieng mawinaah, zîngkâr phîng sûnga inthawkin, I tleirâwl daidaw chu i nei a.",
      "reference": "INPÂKNA HLABU 110:3"
    },
    {
      "content": "LALPA chun ṭawng ân khâm a, inlêt ta naw nih, “Nang chu Melkizedek um dân anga, Chatuon Thiempu i nih ie,” tiin.",
      "reference": "INPÂKNA HLABU 110:4"
    },
    {
      "content": "LALPA i changtienga um chun, A lunginsen nia chun lalhai sât bawng rem rum a tih.",
      "reference": "INPÂKNA HLABU 110:5"
    },
    {
      "content": "Hnam tin lai chun rorêl a ta, Hmunhai chu ruongin suksip a ta, Ram tamtaka chun lu chu sât khawi rem rum a tih.",
      "reference": "INPÂKNA HLABU 110:6"
    },
    {
      "content": "Lampuia vadunga tui chu dâwn a ta, Chu lei chun a lu chu dawm sâng a tih.",
      "reference": "INPÂKNA HLABU 110:7"
    }
  ],
  "version": "HMARCLBSI",
  "reference": "INPÂKNA HLABU 110 HMARCLBSI",
  "audioBibleUrl": null,
  "copyright": " Hmar CL Bible - Pathien Lekhabu Inthieng    Copyright © Bible Society of India, 2015. Used by permission. All rights reserved worldwide.",
  "audioBibleCopyright": null
}
{
  "verses": [
    {
      "content": "Mi rilo bawsietna chun ka lungril sûnga hin thu a hril a, “A mithmuah Pathien ṭîna hrim hrim a um nawh,” tiin.",
      "reference": "INPÂKNA HLABU 36:1"
    },
    {
      "content": "“Ka khawhlona hmu suok naw ni hai a, theida hliek naw ni hai,” tiin. Mâni mithmuah mâni vêk ân pâk fâwm hlak a,",
      "reference": "INPÂKNA HLABU 36:2"
    },
    {
      "content": "A baua thu suokhai chu suolna le hlêmna ruok a ni hlak a, Varna le thil ṭha thawna chu a bânsan tah a.",
      "reference": "INPÂKNA HLABU 36:3"
    },
    {
      "content": "A khumlaizâwla chun thilsuol a ngaituo hlak a, Lampui ṭha nawa chun a fe hrâm hrâm a, Suolna chu a tirdak nawh.",
      "reference": "INPÂKNA HLABU 36:4"
    },
    {
      "content": "Aw LALPA, i ngilneina chu vânhaia khin a um a, I ringumna chun vân dumhai khi a tawng a nih.",
      "reference": "INPÂKNA HLABU 36:5"
    },
    {
      "content": "I felna chu Pathien tlânghai ang a na, I rorêlhai chu tui inthûk lientak ang a nih; Aw LALPA, mihriem le sa khawm i humhim hlak.",
      "reference": "INPÂKNA HLABU 36:6"
    },
    {
      "content": "Aw Pathien, i ngilneina chu a va hlu de! Mihriem nauhai chun i thla hnuoi an inchû hlak.",
      "reference": "INPÂKNA HLABU 36:7"
    },
    {
      "content": "Anni chu i insûng thil ṭhain tlai bêk bêk an ta, I lâwmna vadunga mi chu indâwntir bawk i tih.",
      "reference": "INPÂKNA HLABU 36:8"
    },
    {
      "content": "Hringna tuikhur chu i kuomah a um sih a. I vara chun var la hmûng kan tih.",
      "reference": "INPÂKNA HLABU 36:9"
    },
    {
      "content": "Aw, nangma hretuhai kuoma chun i ngilneina chu inlangtir pei la, Lungril indiktak puttuhai kuomah felna chu inlangtir pei bawk rawh,",
      "reference": "INPÂKNA HLABU 36:10"
    },
    {
      "content": "Chapo ke chu mi thaw dingin keia tieng hung pên naw sienla, Mi rilo kut khawmin mi hnawt hmang naw raw se.",
      "reference": "INPÂKNA HLABU 36:11"
    },
    {
      "content": "Sawtaka sawn thilsuksuoltuhai chu an tlu zing a, Nam thlûk an na, tho thei ta naw ni hai.",
      "reference": "INPÂKNA HLABU 36:12"
    }
  ],
  "version": "HMARCLBSI",
  "reference": "INPÂKNA HLABU 36 HMARCLBSI",
  "audioBibleUrl": null,
  "copyright": " Hmar CL Bible - Pathien Lekhabu Inthieng    Copyright © Bible Society of India, 2015. Used by permission. All rights reserved worldwide.",
  "audioBibleCopyright": null
}
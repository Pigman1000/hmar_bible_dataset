{
  "verses": [
    {
      "content": "LALPA chu inpâk ro, LALPA ṭi mi chu a hamṭha ie, a thupêkhaia nasataka lâwm mi chu.",
      "reference": "INPÂKNA HLABU 112:1"
    },
    {
      "content": "A thlahai chu hnuoia hin hrâttakin um an ta, Mi indiktakhai suonhai chu malsâwmin um an tih.",
      "reference": "INPÂKNA HLABU 112:2"
    },
    {
      "content": "A ina chun sum le hausakna a um a, A felna chu kumkhawtluonga um ding a nih.",
      "reference": "INPÂKNA HLABU 112:3"
    },
    {
      "content": "Mi indik ta ding chun inthima chun var a hung suok a, Ama chu mi lunginsiet theitak, lainatnaa sip, feltak a nih.",
      "reference": "INPÂKNA HLABU 112:4"
    },
    {
      "content": "Mi lunginsieta inpûktir hlak mi chu ṭhatin a vur hlak a, Ama chu feltakin khawsâng a tih.",
      "reference": "INPÂKNA HLABU 112:5"
    },
    {
      "content": "Iengtika khawm ân hnîng âwm si nawh a, Mi fel chu kumkhuoa hriet zingin um a tih.",
      "reference": "INPÂKNA HLABU 112:6"
    },
    {
      "content": "Chanchin ṭha nawtakhai ṭi naw nih a, LALPA chu ringin a lungril chu a det a nih.",
      "reference": "INPÂKNA HLABU 112:7"
    },
    {
      "content": "A lungril chu a det a, ṭi naw nih, Ama dotuhai chunga a duthusâm tlung chu a hmu hmakhat chu.",
      "reference": "INPÂKNA HLABU 112:8"
    },
    {
      "content": "A semdar a, pasiehai kuomah a pêk a, A felna chu kumkhuoa um ding a nih; A ki chawimawinaa chawimawiin um a tih.",
      "reference": "INPÂKNA HLABU 112:9"
    },
    {
      "content": "Mi rilo chun chu chu hmûng a ta, lunginsen a tih, A ha râwt a ta, intuihmang a tih: Mi rilohai dit zâwng chu bohmang a tih.",
      "reference": "INPÂKNA HLABU 112:10"
    }
  ],
  "version": "HMARCLBSI",
  "reference": "INPÂKNA HLABU 112 HMARCLBSI",
  "audioBibleUrl": null,
  "copyright": " Hmar CL Bible - Pathien Lekhabu Inthieng    Copyright © Bible Society of India, 2015. Used by permission. All rights reserved worldwide.",
  "audioBibleCopyright": null
}
{
  "verses": [
    {
      "content": "LALPAIN Zion salhai a ṭhuoi kîr lai khan, Manga mangtuhai ang el ei na,",
      "reference": "INPÂKNA HLABU 126:1"
    },
    {
      "content": "Chuong lai chun ei bau chu innuiin a sip a, Ei lei chu hla sakin. Chuong lai chun hnam tin laia chun, “LALPAIN an ta dingin thil ropuitakhai a thawpêk a nih,” an tih a.",
      "reference": "INPÂKNA HLABU 126:2"
    },
    {
      "content": "LALPA chun thil ropuitakhai a mi thawpêk a, Ei lâwm hleh a.",
      "reference": "INPÂKNA HLABU 126:3"
    },
    {
      "content": "Aw LALPA, sala kan intâng hi mi ṭhuoi kîr nâwk la, Sim rama vadunghai angin,",
      "reference": "INPÂKNA HLABU 126:4"
    },
    {
      "content": "Mitthli tla puma tûtuhai chun hlimtakin sîk an tih.",
      "reference": "INPÂKNA HLABU 126:5"
    },
    {
      "content": "Ṭap pumin bu chi fe suokpui sien khawm, A bu phalhai chawiin hlimtakin hung nâwk a tih.",
      "reference": "INPÂKNA HLABU 126:6"
    }
  ],
  "version": "HMARCLBSI",
  "reference": "INPÂKNA HLABU 126 HMARCLBSI",
  "audioBibleUrl": null,
  "copyright": " Hmar CL Bible - Pathien Lekhabu Inthieng    Copyright © Bible Society of India, 2015. Used by permission. All rights reserved worldwide.",
  "audioBibleCopyright": null
}
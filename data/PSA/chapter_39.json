{
  "verses": [
    {
      "content": "Ka lei hin thil ka suksuol nawna dingin, Ka umdânhai hi vêng ṭhang ka ta; Mi rilohai ka hmaha an um sûng po, Ka bau hi hmûrkhitnain khit ka tih, ka tih a.",
      "reference": "INPÂKNA HLABU 39:1"
    },
    {
      "content": "Chuongchun, to zingin ṭawng loin ka um a, A ṭha tienga khawm ka to zing a; Nisienlakhawm, ka lungngaina chu chawkthoin a um lem hman a.",
      "reference": "INPÂKNA HLABU 39:2"
    },
    {
      "content": "Ka phîng sûnga hin ka lungril chu a sa vut vut a; Ka ngaituo ka ngaituo chun mei chu a chawk suok a; Chun, ka lei hin thu ka hril tah a.",
      "reference": "INPÂKNA HLABU 39:3"
    },
    {
      "content": "“LALPA, ka tâwpna ding le ka dam chen ding chu, Iengtin am a na ti mîn hriettir la, Ka derdêpzie hi mîn hriettir rawh”.",
      "reference": "INPÂKNA HLABU 39:4"
    },
    {
      "content": "Ngai ta, ka dam chen hi kut- pha bawk chen chauin i siem a, Ka kum hi i mithmua chun ieng khawp khawm a ni nawh a; Mi tin an ṭhat lai tak khawmin an pumin iengkhawm an ni nawh.",
      "reference": "INPÂKNA HLABU 39:5"
    },
    {
      "content": "Mi tin hi hlim angin an lêng takmeu a, An buoi thlâwn takmeu a nih. Ro ân khâwl khâwm hlak a, a hluotu ding a hriet si nawh a.",
      "reference": "INPÂKNA HLABU 39:6"
    },
    {
      "content": "Chun, LALPA, tuhin ieng am a na ka nghâk chu? Nangmaah a nih ka beiseina a um chu.",
      "reference": "INPÂKNA HLABU 39:7"
    },
    {
      "content": "Ka bawsietna po poa inthawkin mi sansuok la, Mi invêt hrilsietin mîn umtir naw rawh.",
      "reference": "INPÂKNA HLABU 39:8"
    },
    {
      "content": "Nangma thaw a ni leiin, Ka ṭawng nawh a, ka bau ka ka bawk nawh.",
      "reference": "INPÂKNA HLABU 39:9"
    },
    {
      "content": "I mi vuokna hi ka kuoma inthawkin mi la hmangpêk la, I kutthlâka sukbohmang ka ni hi.",
      "reference": "INPÂKNA HLABU 39:10"
    },
    {
      "content": "Mi a bawsietna leia kâwknahaia i thunun hin, A ditumna hi hângthim angin i suksiet hlak: Mi tin hi iengkhawm an ni nawh.",
      "reference": "INPÂKNA HLABU 39:11"
    },
    {
      "content": "Aw LALPA, ka ṭawngṭâina hi ngai la, ka konaa hin na sit la, Ka mitthli tla hi tosan naw rawh: I mikhuol ka na, A mi thlatuhai po po ang khan khuolchâm el ka ni sih a.",
      "reference": "INPÂKNA HLABU 39:12"
    },
    {
      "content": "Aw, hitaka ka suok a, ka um naw sawng dai hma hin, Ka har nâwkna dingin mi hla rawh.",
      "reference": "INPÂKNA HLABU 39:13"
    }
  ],
  "version": "HMARCLBSI",
  "reference": "INPÂKNA HLABU 39 HMARCLBSI",
  "audioBibleUrl": null,
  "copyright": " Hmar CL Bible - Pathien Lekhabu Inthieng    Copyright © Bible Society of India, 2015. Used by permission. All rights reserved worldwide.",
  "audioBibleCopyright": null
}
{
  "verses": [
    {
      "content": "LALPA chu inpâk ro. Aw LALPA siehlawhai, inpâk unla, LALPA hming chu inpâk ro.",
      "reference": "INPÂKNA HLABU 113:1"
    },
    {
      "content": "LALPA hming chu inpâkin um raw se, Tuta inthawka kumkhaw- tluongin.",
      "reference": "INPÂKNA HLABU 113:2"
    },
    {
      "content": "Nisa suoknaa inthawka a tlâk- na chenin, LALPA hming chu inpâk ding a nih.",
      "reference": "INPÂKNA HLABU 113:3"
    },
    {
      "content": "LALPA chu hnam tinrênghai chunga chun chunghnung dai a na, A ropuina chun vânhai khi a khûm dai a nih.",
      "reference": "INPÂKNA HLABU 113:4"
    },
    {
      "content": "LALPA ei Pathien ang tu am an um a? Chungtienga ṭhungpha neia,",
      "reference": "INPÂKNA HLABU 113:5"
    },
    {
      "content": "Vâna thil umhai le hnuoia thil umhai en dinga, Insukhnuoi hlak ang hi tu am an um a?",
      "reference": "INPÂKNA HLABU 113:6"
    },
    {
      "content": "Ama chun rimsi chu pilvuta inthawk chun a keitho hlak a, Pasie chu êkthlia inthawk chun a dawm kâng hlak;",
      "reference": "INPÂKNA HLABU 113:7"
    },
    {
      "content": "Mi lienhai kuoma ân umtir theina dingin, A mihai laia mi lienhai kuoma ngei chun.",
      "reference": "INPÂKNA HLABU 113:8"
    },
    {
      "content": "Ama chun nuhmei ching chu in le lo ân vawngtir hlak a, Nau nei mi hlimtakah a siem hlak; LALPA chu inpâk ro.",
      "reference": "INPÂKNA HLABU 113:9"
    }
  ],
  "version": "HMARCLBSI",
  "reference": "INPÂKNA HLABU 113 HMARCLBSI",
  "audioBibleUrl": null,
  "copyright": " Hmar CL Bible - Pathien Lekhabu Inthieng    Copyright © Bible Society of India, 2015. Used by permission. All rights reserved worldwide.",
  "audioBibleCopyright": null
}
{
  "verses": [
    {
      "content": "LALPA, i puon ina chun tu am hung mikhuol a ta? I tlâng inthienga chun tu am hung um a ta?",
      "reference": "INPÂKNA HLABU 15:1"
    },
    {
      "content": "Indiktaka uma, feltaka thawha, A lungrila thu tak tak hril mi chu;",
      "reference": "INPÂKNA HLABU 15:2"
    },
    {
      "content": "A leia mi rêl ngailo, A ruol chunga khawm thil suksuol ngailo, A vênghai hming khawm hrilse ngailo mi chu.",
      "reference": "INPÂKNA HLABU 15:3"
    },
    {
      "content": "Hnâwla umhai chu hmusit a, LALPA ṭituhai ruok chu chawimawi hlak a, Mâni ta dinga pawi ding khawm inkhâma tiem ta chu sukdanglam ngailo;",
      "reference": "INPÂKNA HLABU 15:4"
    },
    {
      "content": "A pung um dinga tangka inpûktir ngailo, A thiem lem thiemnaw inchangtir dinga thamna khawm la ngailo mi chu: Chuong thilthawtu chu iengtik khawm inhnîng naw ni.",
      "reference": "INPÂKNA HLABU 15:5"
    }
  ],
  "version": "HMARCLBSI",
  "reference": "INPÂKNA HLABU 15 HMARCLBSI",
  "audioBibleUrl": null,
  "copyright": " Hmar CL Bible - Pathien Lekhabu Inthieng    Copyright © Bible Society of India, 2015. Used by permission. All rights reserved worldwide.",
  "audioBibleCopyright": null
}
{
  "verses": [
    {
      "content": "Aw LALPA chawimawiin hla thar sak unla, Thil maktakhai a thaw ta sih a; A kut changtieng le a bân inthieng chun ama ta dingin sandamna a siempêk tah a.",
      "reference": "INPÂKNA HLABU 98:1"
    },
    {
      "content": "LALPA chun a sandamna chu ân hriettir a, A felna chu hnam tin mithmua chun chiengtakin ân langtir tah.",
      "reference": "INPÂKNA HLABU 98:2"
    },
    {
      "content": "Israel sûnghai chunga a ngilnei- zie le, a ringumzie chu a hriet zing a, Kâwlkawdawnga mi po po khawmin ei Pathien sandamna chu an hmu tah.",
      "reference": "INPÂKNA HLABU 98:3"
    },
    {
      "content": "Leihnuoia um po pohai, LALPA chawimawiin hlimtakin khêk unla, Khêk suok unla, hlimin hla sak ro; anih, inpâkna hla sak ro.",
      "reference": "INPÂKNA HLABU 98:4"
    },
    {
      "content": "Ṭingṭang leh LALPA inpâkin hla sak ro, Ṭingṭang le inpâkna hla ri leh.",
      "reference": "INPÂKNA HLABU 98:5"
    },
    {
      "content": "Tawtawrâwthai le tawtawrâwt bi nei ri leh, Laltak, LALPA hmaa chun hlimtakin khêk ro.",
      "reference": "INPÂKNA HLABU 98:6"
    },
    {
      "content": "Tuisuoriet le a sûnga um po po hi inri hum hum raw se, Khawvêl le a sûnga chênghai le hin.",
      "reference": "INPÂKNA HLABU 98:7"
    },
    {
      "content": "Tuilienhai chun an kut ben sienla, Tlânghai chu hlimin LALPA hmaa chun hla sak tâwl rawhai se.",
      "reference": "INPÂKNA HLABU 98:8"
    },
    {
      "content": "Hnuoi ro rêl dingin a hung ding a ni sih a, Khawvêl hi feltakin ro rêlpêk a ta; Thlierbîk nei loin mi tin ro chu rêl a tih.",
      "reference": "INPÂKNA HLABU 98:9"
    }
  ],
  "version": "HMARCLBSI",
  "reference": "INPÂKNA HLABU 98 HMARCLBSI",
  "audioBibleUrl": null,
  "copyright": " Hmar CL Bible - Pathien Lekhabu Inthieng    Copyright © Bible Society of India, 2015. Used by permission. All rights reserved worldwide.",
  "audioBibleCopyright": null
}
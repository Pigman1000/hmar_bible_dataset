{
  "verses": [
    {
      "content": "LALPA chu inpâk ro, Aw ka hringna, LALPA chu inpâk rawh.",
      "reference": "INPÂKNA HLABU 146:1"
    },
    {
      "content": "Ka dam sûng po chun LALPA chu inpâk ka ta, Ka hring sûng po chun ka Pathien inpâkin hla sak ka tih.",
      "reference": "INPÂKNA HLABU 146:2"
    },
    {
      "content": "Mi lienhai chu ring naw unla, Mihriem naupa ṭhangpuina hrim hrim um nawna chu, ring bawk naw ro.",
      "reference": "INPÂKNA HLABU 146:3"
    },
    {
      "content": "A thuokin a suok san a, ama chu leihnuoiah a kîr nâwk a, Chu ni ngei chun a ngaituona- hai chu a bo nghâl a nih.",
      "reference": "INPÂKNA HLABU 146:4"
    },
    {
      "content": "Jakob Pathien ṭhangpuitua nei chu lâwmtakin a um hlak; LALPA Pathiena beiseina neitu chu.",
      "reference": "INPÂKNA HLABU 146:5"
    },
    {
      "content": "Ama chu hnuoi dâm, vân dâm, Tuisuoriet dâm le an sûnga um po po siemtu a nih; Ama chun thutak kumkhuoa dingin a vawng ṭha hlak a nih.",
      "reference": "INPÂKNA HLABU 146:6"
    },
    {
      "content": "Ama chun nêksâwrna tuorhai ta dingin ro a rêl hlak, Ama chun phîngṭâmhai kuomah bu a pêk hlak. LALPA chun mi intânghai chu ân suoktir hlak.",
      "reference": "INPÂKNA HLABU 146:7"
    },
    {
      "content": "LALPA chun mitdelhai mit a sukvar hlak a, LALPA chun kûn ngâwi ngâwi hai chu a keitho hlak a; LALPA chun mi felhai chu a hmangai hlak.",
      "reference": "INPÂKNA HLABU 146:8"
    },
    {
      "content": "LALPA chun mikhuolhai chu a vawng ṭha hlak a, Pa neilo le hmeithai chu a chel zing hlak a; Mi rilohai lampui ruok chu a sukletling hlak.",
      "reference": "INPÂKNA HLABU 146:9"
    },
    {
      "content": "LALPA chu kumkhawtluongin lalah ṭhung a ta, Aw Zion, i Pathien chu suon po po chenin lalah ṭhung a tih. LALPA chu inpâk ro.",
      "reference": "INPÂKNA HLABU 146:10"
    }
  ],
  "version": "HMARCLBSI",
  "reference": "INPÂKNA HLABU 146 HMARCLBSI",
  "audioBibleUrl": null,
  "copyright": " Hmar CL Bible - Pathien Lekhabu Inthieng    Copyright © Bible Society of India, 2015. Used by permission. All rights reserved worldwide.",
  "audioBibleCopyright": null
}
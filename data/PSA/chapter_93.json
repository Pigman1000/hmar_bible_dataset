{
  "verses": [
    {
      "content": "LALPA chu lalah a ṭhung a, a ropuinain ân thuom a, LALPA chu ân thuom a, hrât- nain a kâwngah ân khit tah a: Khawvêl khawm hi ân hnîng thei nawna dingin sukdetin a um a.",
      "reference": "INPÂKNA HLABU 93:1"
    },
    {
      "content": "I lalṭhungpha chu tiena inthawka lo sukdet tah a na, Nang chu chatuona um tah i nih.",
      "reference": "INPÂKNA HLABU 93:2"
    },
    {
      "content": "Aw LALPA, vadungpuihai chun an insuoh a, Vadungpuihai chun an râwl an insuoh a. Vadungpuihai chun an ri nasatak chu an insuoh a.",
      "reference": "INPÂKNA HLABU 93:3"
    },
    {
      "content": "Tui tamtakhai râwl nêkin, Tuisuoriet fâwn hrâttakhai nêk khawmin, Chungtienga LALPA chu a hrât a nih.",
      "reference": "INPÂKNA HLABU 93:4"
    },
    {
      "content": "I thuinhriettirhai chu ring a um êm êm a, Aw LALPA, kumkhawtluongin, Inthiengna hi i in leh ân mawi a nih.",
      "reference": "INPÂKNA HLABU 93:5"
    }
  ],
  "version": "HMARCLBSI",
  "reference": "INPÂKNA HLABU 93 HMARCLBSI",
  "audioBibleUrl": null,
  "copyright": " Hmar CL Bible - Pathien Lekhabu Inthieng    Copyright © Bible Society of India, 2015. Used by permission. All rights reserved worldwide.",
  "audioBibleCopyright": null
}
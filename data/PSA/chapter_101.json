{
  "verses": [
    {
      "content": "Ngilneina le rorêlna thu chu hlain sak ka ta, Aw LALPA, nangma inpâkin hla sak ka tih.",
      "reference": "INPÂKNA HLABU 101:1"
    },
    {
      "content": "Kawng ṭha famkima chun vartakin um ka ta, Aw iengtik âm ka kuomah hung i ta? Ka in sûngah lungril ṭha famkim putin um ka tih.",
      "reference": "INPÂKNA HLABU 101:2"
    },
    {
      "content": "Thil ṭha naw hrim hrim ka mithmua chun sie naw ningah a, Fe pêthai thilthaw chu ka theida a nih; Keimaah kawp naw nih.",
      "reference": "INPÂKNA HLABU 101:3"
    },
    {
      "content": "Lungril kâwmâw chun mi mâksan a ta, Thil suol hrim hrim hre naw ningah.",
      "reference": "INPÂKNA HLABU 101:4"
    },
    {
      "content": "Tukhawm a vênghai inrûka rêl taphawt chu, chu mi chu sukbohmang ka tih, Mit insâng le lungril chapo put mi chu ngaithei naw ning.",
      "reference": "INPÂKNA HLABU 101:5"
    },
    {
      "content": "Hi rama mi ringumhai chunga hin ka mit fûng a ta, ka kuoma an um theina dingin; Kawng ṭha famkim hrawtu chun, ama chun ka rawng bâwl a tih.",
      "reference": "INPÂKNA HLABU 101:6"
    },
    {
      "content": "Mi hlêm hmang chu ka in sûngah um naw nih a, Khêl hril hmang chu ka mithmuah sukdetin um naw nih.",
      "reference": "INPÂKNA HLABU 101:7"
    },
    {
      "content": "Tûk tin hi rama mi rilohai hi sukbohmang ka ta, LALPA khawpuia inthawk hin thil suksuoltuhai po po sukbohmang dingin.",
      "reference": "INPÂKNA HLABU 101:8"
    }
  ],
  "version": "HMARCLBSI",
  "reference": "INPÂKNA HLABU 101 HMARCLBSI",
  "audioBibleUrl": null,
  "copyright": " Hmar CL Bible - Pathien Lekhabu Inthieng    Copyright © Bible Society of India, 2015. Used by permission. All rights reserved worldwide.",
  "audioBibleCopyright": null
}
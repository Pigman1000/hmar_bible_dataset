{
  "verses": [
    {
      "content": "Pathien chu ei inhumhimna le ei hrâtna, Lunginzîng laia ṭhangpui vartu hnai zing a nih.",
      "reference": "INPÂKNA HLABU 46:1"
    },
    {
      "content": "Chuleiin, leilung hi hung danglamin, Tlânghai hi tuisuoriet sûng daiah insawn sien khawm ṭi nâwng ei ta;",
      "reference": "INPÂKNA HLABU 46:2"
    },
    {
      "content": "A tuihai chu inri hum humin, so bur bur sienla khawm, A fâwn nasa leiin tlânghai hi inhnîng dur dur sien khawm ṭi chuong bawk nâwng ei tih.",
      "reference": "INPÂKNA HLABU 46:3"
    },
    {
      "content": "Vadung pakhat a um a, chu kau chun Pathien khawpuihai chu a suklâwm hlak, Achunghnungtak umna hmun inthieng chu.",
      "reference": "INPÂKNA HLABU 46:4"
    },
    {
      "content": "Pathien chu a lai takah a um a, inhnîng naw nih a, Pathienin khawfingchat pha chun ṭhangpui a tih.",
      "reference": "INPÂKNA HLABU 46:5"
    },
    {
      "content": "Hnam tin an inri hum hum a, ramhai chu ân hnîng a, Ama chun a râwl ân suoh a, leihnuoi hi ân tui zo tah a.",
      "reference": "INPÂKNA HLABU 46:6"
    },
    {
      "content": "Sipaihai LALPA chu ei kuomah a um a, Jakob Pathien chu ei kulbîng insâng a nih.",
      "reference": "INPÂKNA HLABU 46:7"
    },
    {
      "content": "Hung unla, LALPA thilthawhai hi en ta u, Leihnuoia thil a suksietziehai hi.",
      "reference": "INPÂKNA HLABU 46:8"
    },
    {
      "content": "Ama chun indonahai chu kâwlkawdawng chenin a sukbo hlak a, Thalngul chu a sukthliek a, fei chu a sât bawng hlak a. Tawlailîrhai chu meiah a raw hmang hlak.",
      "reference": "INPÂKNA HLABU 46:9"
    },
    {
      "content": "To unla, Pathien ka nih ti hi hre ro, Hnam tin lai chawimawiin um ka ta, hnuoia hin chawimawiin um ka tih.",
      "reference": "INPÂKNA HLABU 46:10"
    },
    {
      "content": "Sipaihai LALPA chu ei kuomah a um a, Jakob Pathien chu ei kulbîng insâng a nih.",
      "reference": "INPÂKNA HLABU 46:11"
    }
  ],
  "version": "HMARCLBSI",
  "reference": "INPÂKNA HLABU 46 HMARCLBSI",
  "audioBibleUrl": null,
  "copyright": " Hmar CL Bible - Pathien Lekhabu Inthieng    Copyright © Bible Society of India, 2015. Used by permission. All rights reserved worldwide.",
  "audioBibleCopyright": null
}
{
  "verses": [
    {
      "content": "LALPA, mi ṭhangpui rawh, Pathien ngaisak mi an um ta si nawh a, Mihriem nauhai laia hin mi ringum chu an bo ta sih a.",
      "reference": "INPÂKNA HLABU 12:1"
    },
    {
      "content": "Mi tin chun an vênghai kuomah thu teplo mei mei an hril hlak sih a; Mi inpâk tehlêmna hmûr le, hlêmna lungril putin thu an hril hlak a;",
      "reference": "INPÂKNA HLABU 12:2"
    },
    {
      "content": "LALPA chun inpâk tehlêmna hmûr po po chu ât thlâng a ta, Thu chapotak hrilna lei le chun.",
      "reference": "INPÂKNA HLABU 12:3"
    },
    {
      "content": "Anni chun, “Ei lei hin hnêng ei ta, Ei hmûrhai hi eini ta ngei a ni annâwm, tu am ie ei chunga lala um chu?” an ti hlak.",
      "reference": "INPÂKNA HLABU 12:4"
    },
    {
      "content": "LALPA chun, “Rimsihai an nêksâwr lei le, pasiehai inrûm lei chun, Tho nghâl el ka ta, An innuisan chu himtakin inumtir ka tih,” a tih a.",
      "reference": "INPÂKNA HLABU 12:5"
    },
    {
      "content": "LALPA thuhai hi thu inthieng- tak a na, Tangka hnuoi chunga rawtuina meia fieh a, Vawi sari sukthieng ta hnung ang hi a nih.",
      "reference": "INPÂKNA HLABU 12:6"
    },
    {
      "content": "Aw LALPA, anni chu nangin vawng ṭhâng i ta, Hieng ṭhangtharhaia inthawk hin kumkhuoin humhim tâng i tih.",
      "reference": "INPÂKNA HLABU 12:7"
    },
    {
      "content": "Mihriem nauhai lai hin suolna chu chawimawia a umin, Mi rilohai chu an invâk vêl ruoi hlak.",
      "reference": "INPÂKNA HLABU 12:8"
    }
  ],
  "version": "HMARCLBSI",
  "reference": "INPÂKNA HLABU 12 HMARCLBSI",
  "audioBibleUrl": null,
  "copyright": " Hmar CL Bible - Pathien Lekhabu Inthieng    Copyright © Bible Society of India, 2015. Used by permission. All rights reserved worldwide.",
  "audioBibleCopyright": null
}
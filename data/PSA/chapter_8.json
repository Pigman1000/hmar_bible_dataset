{
  "verses": [
    {
      "content": "Aw LALPA, kan LALPA, Hnuoi chung po poa hin i hming chu a va ṭha de! I ropuina chu vân chungahai khin i sieh a.",
      "reference": "INPÂKNA HLABU 8:1"
    },
    {
      "content": "I hmêlma le phubalatu sukdeina dingin, Nangma dotuhai lei chun, Nautehai le nêne ne laihai bau suok chun hrâtna i sukdet a.",
      "reference": "INPÂKNA HLABU 8:2"
    },
    {
      "content": "I vân, i kutsuokhai, Thla le arasi i ruothai khi ka ngaituo châng chun,",
      "reference": "INPÂKNA HLABU 8:3"
    },
    {
      "content": "Mihriem hi ieng am a na, i hriet zing hlak a na? Mihriem naupa khawm hi ieng am a nih a i kan hlak a na? ka ti hlak.",
      "reference": "INPÂKNA HLABU 8:4"
    },
    {
      "content": "Ama chu Pathien nêka inhnuoi deu chauin i siem a, Ropuina le chawimawina în khumtir sih a.",
      "reference": "INPÂKNA HLABU 8:5"
    },
    {
      "content": "I kutsuokhai chunga hin thu în neitir a; A ke hnuoiahai iengkim i sieh a:",
      "reference": "INPÂKNA HLABU 8:6"
    },
    {
      "content": "Berâm le bâwnghai po po leh, Anih, ramsahai khawm chu;",
      "reference": "INPÂKNA HLABU 8:7"
    },
    {
      "content": "Chunglêng vate le tuisuoriet ngahai, Tuisuoriet lampuia fehai po leh;",
      "reference": "INPÂKNA HLABU 8:8"
    },
    {
      "content": "Aw LALPA, kan LALPA, Hnuoi chung po poa hin i hming a va ṭha de!",
      "reference": "INPÂKNA HLABU 8:9"
    }
  ],
  "version": "HMARCLBSI",
  "reference": "INPÂKNA HLABU 8 HMARCLBSI",
  "audioBibleUrl": null,
  "copyright": " Hmar CL Bible - Pathien Lekhabu Inthieng    Copyright © Bible Society of India, 2015. Used by permission. All rights reserved worldwide.",
  "audioBibleCopyright": null
}
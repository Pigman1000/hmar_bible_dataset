{
  "verses": [
    {
      "content": "LALPAA chun ka ringna kân nghat hlak a, Iengtizieha ka hringna kuoma hin, “In tlânga chun vate angin vuong hmang ro,” in ti?",
      "reference": "INPÂKNA HLABU 11:1"
    },
    {
      "content": "En ta u, lungril indiktak put inthim hnuoia an kâp theina dingin, Mi rilohai chun thalngul an kuoi a, An thal chu a hruiah an inbûk diem saw!",
      "reference": "INPÂKNA HLABU 11:2"
    },
    {
      "content": "Lungphûmhai chu suksieta a um chun, Mi felin ieng am sukse thei a ta?",
      "reference": "INPÂKNA HLABU 11:3"
    },
    {
      "content": "LALPA chu a biekin inthiengah a um a, LALPA chu a ṭhungpha chu vânah a um; Mihriem nauhai hi a mitin a en a, a mitvun chun a fie hlak.",
      "reference": "INPÂKNA HLABU 11:4"
    },
    {
      "content": "LALPA chun mi fel le mi rilo chu a fie hlak a. Nunrâwngna ngaina mi chu a hringna chun a theida hlak.",
      "reference": "INPÂKNA HLABU 11:5"
    },
    {
      "content": "Mi rilohai chunga chun chânghai insûrtir a ta, Mei le kât le thil lumtak chu an no chan ding nîng a tih.",
      "reference": "INPÂKNA HLABU 11:6"
    },
    {
      "content": "LALPA chu a fel sih a, felna hi a ngaina hlak, Mi indiktakhai chun a hmêl la hmûng an tih.",
      "reference": "INPÂKNA HLABU 11:7"
    }
  ],
  "version": "HMARCLBSI",
  "reference": "INPÂKNA HLABU 11 HMARCLBSI",
  "audioBibleUrl": null,
  "copyright": " Hmar CL Bible - Pathien Lekhabu Inthieng    Copyright © Bible Society of India, 2015. Used by permission. All rights reserved worldwide.",
  "audioBibleCopyright": null
}
{
  "verses": [
    {
      "content": "LALPA, a mi dotuhai hi an va pung ta de! A mi hung thawtuhai hi tamtak an nih;",
      "reference": "INPÂKNA HLABU 3:1"
    },
    {
      "content": "“Pathiena chun a ta dingin ṭhangpuina hrim a um nawh,” tia, Ka hringna chungchâng thu hriltu tamtak an um.",
      "reference": "INPÂKNA HLABU 3:2"
    },
    {
      "content": "Nisienlakhawm, aw LALPA, nang chu ka vêlin ka phaw i na, Ka ropuina le ka lu dawm kângtu i nih.",
      "reference": "INPÂKNA HLABU 3:3"
    },
    {
      "content": "Ka râwlin LALPA chu ka ko a, A tlâng inthienga inthawk chun a mi hung dawn hlak a.",
      "reference": "INPÂKNA HLABU 3:4"
    },
    {
      "content": "Kei chu ka zâl chu ka lo ininnghil tah a; Ka hang har nâwk a, LALPA chun a mi lo chel zing hlak a nih.",
      "reference": "INPÂKNA HLABU 3:5"
    },
    {
      "content": "Mi sîng khat khawm hi ṭi naw ning, Kei mi hung doa, mi hung inhuol vêltuhai hi.",
      "reference": "INPÂKNA HLABU 3:6"
    },
    {
      "content": "Aw LALPA, tho la, aw ka Pathien; mi sandam rawh! Ka hmêlmahai po po bekbawra chun i benpêk tâwl ta sih a; Mi rilohai hahai chu i suk- tlam a.",
      "reference": "INPÂKNA HLABU 3:7"
    },
    {
      "content": "Sandamna chu LALPA ta a na, I malsâwmna chu i mihai chungah um raw se.",
      "reference": "INPÂKNA HLABU 3:8"
    }
  ],
  "version": "HMARCLBSI",
  "reference": "INPÂKNA HLABU 3 HMARCLBSI",
  "audioBibleUrl": null,
  "copyright": " Hmar CL Bible - Pathien Lekhabu Inthieng    Copyright © Bible Society of India, 2015. Used by permission. All rights reserved worldwide.",
  "audioBibleCopyright": null
}
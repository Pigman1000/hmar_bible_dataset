{
  "verses": [
    {
      "content": "Aw ka felna Pathien, ka ko pha che chun mi hung dawn la, Ka lunginzîng chun nangin i mi sukthawveng hlak a: Mi lunginsiet la, ka ṭawngṭâina hi mi ngaipêk la.",
      "reference": "INPÂKNA HLABU 4:1"
    },
    {
      "content": "Aw mihriem nauhai, ka ropuina hi ieng chen am muolphonaah in inchan ding a na? Iengchen am thil teplo hi ngainâng in ta, khêlthu hi in zawng ding?",
      "reference": "INPÂKNA HLABU 4:2"
    },
    {
      "content": "LALPA chun Pathien ngaisak mi chu ama ta dingin a sie tum ti hi hre lem ro: LALPA chun ka ko po leh ngai a tih.",
      "reference": "INPÂKNA HLABU 4:3"
    },
    {
      "content": "Ṭi unla, thil suksuol naw ro; In khumlaizâwla chun in lungrilah inngaituo unla, to ṭhiep ro.",
      "reference": "INPÂKNA HLABU 4:4"
    },
    {
      "content": "Felna inthâwinahai chu inhlân unla, LALPAA chun ringna innghat ro.",
      "reference": "INPÂKNA HLABU 4:5"
    },
    {
      "content": "“Ṭhatna hrim hrim tuin am min hmutir a ti leh?” tituhai chu tamtak an um. LALPA nang ngeiin i hmêl var khan mi hang ên rawh.",
      "reference": "INPÂKNA HLABU 4:6"
    },
    {
      "content": "Ka lungrila chun lâwmna i sie tah a, An bu le an uoin hung hlâwk chânga lâwmna an nei nêka nasa lem chu.",
      "reference": "INPÂKNA HLABU 4:7"
    },
    {
      "content": "Lungmuongtakin zâl ka ta, in ka tih: LALPA nang ngei hi i nih, makhât chau khawma him- taka mîn umtir hlaktu chu.",
      "reference": "INPÂKNA HLABU 4:8"
    }
  ],
  "version": "HMARCLBSI",
  "reference": "INPÂKNA HLABU 4 HMARCLBSI",
  "audioBibleUrl": null,
  "copyright": " Hmar CL Bible - Pathien Lekhabu Inthieng    Copyright © Bible Society of India, 2015. Used by permission. All rights reserved worldwide.",
  "audioBibleCopyright": null
}
{
  "verses": [
    {
      "content": "Aw mi hrât, iengdinga thil suksuol i sawng am a na? Pathien zaidamna chu a um zing hlak a nih.",
      "reference": "INPÂKNA HLABU 52:1"
    },
    {
      "content": "Thil suol tak thaw i suongtuo hlak a, I lei chu rêpvâw chem ngeitak ang a na, Khêlhlip a sâksuok hlak.",
      "reference": "INPÂKNA HLABU 52:2"
    },
    {
      "content": "Ṭhat nêkin suol i ngaina lem a, Thu indiktak hril nêkin khêlthu hril i ngaina lem bawk a.",
      "reference": "INPÂKNA HLABU 52:3"
    },
    {
      "content": "Aw, nang lei mi hlêmnghal, Thu mi lem zo thei po po chu i ngaina hlak.",
      "reference": "INPÂKNA HLABU 52:4"
    },
    {
      "content": "Pathien chun kumkhawtluonga dingin sukse vêng a ti che, Man a ti cheh a, i umnaa inthawkin kei dawk a ti cheh a, Mi hring rama inthawk hin kei suok dai a ti che.",
      "reference": "INPÂKNA HLABU 52:5"
    },
    {
      "content": "Mi felhai khawmin an hmu chun ṭîng an ta, Nuisan an tih.",
      "reference": "INPÂKNA HLABU 52:6"
    },
    {
      "content": "“En ta u, hi mi hi a nih, Pathien a kulbînga siem nuom lo a, A hausakna nasatak ring lem a, A suolnaa insukhrât vei chu,” tiin.",
      "reference": "INPÂKNA HLABU 52:7"
    },
    {
      "content": "Kei ruok chu chu Pathien ina oliv thing inder hlut hlut ang ka na, Pathien zainêmna chu kum- khawtluongin ring ka tih.",
      "reference": "INPÂKNA HLABU 52:8"
    },
    {
      "content": "Chu chu i thaw leiin kumkhuoin lâwmthu hril ka ti cheh a, I mi inthienghai mithmua chun i hming chu nghâk zing ka tih, a ṭha sih a.",
      "reference": "INPÂKNA HLABU 52:9"
    }
  ],
  "version": "HMARCLBSI",
  "reference": "INPÂKNA HLABU 52 HMARCLBSI",
  "audioBibleUrl": null,
  "copyright": " Hmar CL Bible - Pathien Lekhabu Inthieng    Copyright © Bible Society of India, 2015. Used by permission. All rights reserved worldwide.",
  "audioBibleCopyright": null
}
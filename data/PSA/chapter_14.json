{
  "verses": [
    {
      "content": "Mi invêt chun a lungrilin, “Pathien hrim a um nawh,” a ti hlak a. An se zo a, thil ṭha thaw hrim an um nawh.",
      "reference": "INPÂKNA HLABU 14:1"
    },
    {
      "content": "“Hrethiema Pathien zawng hrim hrim an um am?” ti hre dingin, LALPA chun vâna inthawkin mihriem nauhai hi a zuk en a.",
      "reference": "INPÂKNA HLABU 14:2"
    },
    {
      "content": "Anaw tieng an lo pêt vawng tah a, pawrchetakin an lo um ta vawng a, Tukhawm thil ṭha thaw hrim an um nawh, pakhat bêk khawm an um dêr nawh.",
      "reference": "INPÂKNA HLABU 14:3"
    },
    {
      "content": "Thil suksuoltuhai hrim hrim chun hrietna hrim an nei naw am a nih? Bei an fâk angin ka mihai an fâk zo vawng hlak a, LALPA hlak an ko ngai bawk nawh.",
      "reference": "INPÂKNA HLABU 14:4"
    },
    {
      "content": "Chutaka chun ṭi bêk bêkin an um a, Pathien chu mi fel thlahai lai chun a um hlak leiin.",
      "reference": "INPÂKNA HLABU 14:5"
    },
    {
      "content": "Mi rimsi remruot chu in sukmuolpho hlak a, LALPA chu ân humhimna a ni leiin.",
      "reference": "INPÂKNA HLABU 14:6"
    },
    {
      "content": "Israelhai sandamna chu Ziona inthawkin hung suok sienla chu aw! LALPA chun a mihai sala an um chu a ṭhuoi kîr nâwk pha chun, Chu pha chun Jakob rawi hlim tâng an ta, Israel lâwm tâng an tih.",
      "reference": "INPÂKNA HLABU 14:7"
    }
  ],
  "version": "HMARCLBSI",
  "reference": "INPÂKNA HLABU 14 HMARCLBSI",
  "audioBibleUrl": null,
  "copyright": " Hmar CL Bible - Pathien Lekhabu Inthieng    Copyright © Bible Society of India, 2015. Used by permission. All rights reserved worldwide.",
  "audioBibleCopyright": null
}
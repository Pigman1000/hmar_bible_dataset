{
  "verses": [
    {
      "content": "“Eini tienga ṭhang chu LALPA ni naw sien chu,” Israelhaiin ti raw se.",
      "reference": "INPÂKNA HLABU 124:1"
    },
    {
      "content": "“Mihaiin an mi thaw lai khan, Eini tienga ṭhang chu LALPA ni naw sienla chu;",
      "reference": "INPÂKNA HLABU 124:2"
    },
    {
      "content": "Kha lai khan anni chun ei hring pumin mi lem tâng an tih, Ei chunga an lung a chawk lai khan:",
      "reference": "INPÂKNA HLABU 124:3"
    },
    {
      "content": "Kha lai ngei khan tuihai chun mi chîm tlum tâng an ta, Vadung chun ei hringna hi vurhmang tâng a tih;",
      "reference": "INPÂKNA HLABU 124:4"
    },
    {
      "content": "Kha lai ngei khan tui chapo chun ei hringna hi vur hmang tâng a ta,",
      "reference": "INPÂKNA HLABU 124:5"
    },
    {
      "content": "Sase anga se dinga an haa mi pe nâwtu, LALPA chu inpâkin um raw se.",
      "reference": "INPÂKNA HLABU 124:6"
    },
    {
      "content": "Châng kamtu chânga vate a suok angin ei hringna hi a suok tah a, Châng chu a se tah a, eini hi ei suok ta hlau a nih.",
      "reference": "INPÂKNA HLABU 124:7"
    },
    {
      "content": "Eini mi ṭhangpuina ding chu, LALPA hnuoi le vân siemtu hmingah a um,” tiin.",
      "reference": "INPÂKNA HLABU 124:8"
    }
  ],
  "version": "HMARCLBSI",
  "reference": "INPÂKNA HLABU 124 HMARCLBSI",
  "audioBibleUrl": null,
  "copyright": " Hmar CL Bible - Pathien Lekhabu Inthieng    Copyright © Bible Society of India, 2015. Used by permission. All rights reserved worldwide.",
  "audioBibleCopyright": null
}
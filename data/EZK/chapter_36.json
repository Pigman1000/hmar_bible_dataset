{
  "verses": [
    {
      "content": "“Chun, nang mihriem naupa, Israel tlânghai chungah thu hril la, hieng hin hril rawh, Nangni Israel tlânghai, LALPA thu chu hre ro.",
      "reference": "EZEKIEL 36:1"
    },
    {
      "content": "Lalpa PATHIEN chun hieng hin a tih; Hmêlma chun i chunga chun, ‘I hi! tienlaia bâwlhmunhai chu ei ta a ni tah,’ an ti khum che leiin;",
      "reference": "EZEKIEL 36:2"
    },
    {
      "content": "hril la, hieng hin ti rawh; Lalpa PATHIEN chun hieng hin a ti a nih; râusanah an lo siem ta che leiin le, sîr tina inthawk chun an lo lem ta cheh a, hnam la umhai ta dinga chan i ni theina dingin, thuhriltuhai hmûra chun i chuong a, mipuihai thuhril ṭha lo i lo ni tâk leiin;",
      "reference": "EZEKIEL 36:3"
    },
    {
      "content": "nangni Israel tlânghai, Lalpa PATHIEN thu chu lo ngai ta u; Tlâng- hai kuoma dâm, muolhai kuoma dâm, tui luongnahai kuoma dâm, phai- ruom kuoma dâm, khawpui mâksana um le suksieta râusana umhai kuoma dâm, an sîrvêla hnamhai la um sun- hai ifâk zo le hrilsîma lo um tahai kuoma chun, Lalpa PATHIEN chun hieng hin a ti a nih;",
      "reference": "EZEKIEL 36:4"
    },
    {
      "content": "Lalpa PATHIEN chun hieng hin a tih: Matheiloin, hnam la um sunhai chunga le, Edom po po chungah ka thîkna meiin thu hril ngei ka ta; anni chun an lungril inhawi ti zâwng ang po poa nei dingin lungrila hmusitna le, fâk zoa um dinga pei suok el dingin ka ram chu an lo ruot tah a.",
      "reference": "EZEKIEL 36:5"
    },
    {
      "content": "“Chuleichun, Israel ram chung- châng thua chun thu hril la, tlânghai kuoma dâm, muolhai kuoma dâm, tui luongnahai kuoma dâm, phairuom- hai kuoma dâm chun hril la; Lalpa PATHIEN chun hieng ang hin a tih; Ngai ta, hnam danghai biekrâwpna chu i lo phur tâk leiin, ka lunginsenna le ka itthîknain thu ka lo hril tah a;",
      "reference": "EZEKIEL 36:6"
    },
    {
      "content": "chuleiin, Lalpa PATHIEN chun hieng hin a tih: Khawhri be mihai nangni vêla umhai po po chun anni biekrâwpna anni ngeiin an phur ngei ding a nih, tiin, ka bân ka lo phar tah a.",
      "reference": "EZEKIEL 36:7"
    },
    {
      "content": "Nisienlakhawm, nangni, Aw Israel tlânghai, in kauhai chu in- zâmdawktir in ta, in rahai chu ka mi Israelhai in pêk ding a nih; hung nghâl el ding an ni sih a.",
      "reference": "EZEKIEL 36:8"
    },
    {
      "content": "Ngai ta u, kei chu in ta ding ka ni sih a; in kuomah hung kîr ka ta, chun, inlet le chîng nîng in tih;",
      "reference": "EZEKIEL 36:9"
    },
    {
      "content": "chun, nangniah mihai, Israel sûngkuo po po chu, an rêng elin, sukpung ka ta, khawpuihai chu hluoin um an ta, hmun suksieta um tahai khawm chu siem nîng an tih;",
      "reference": "EZEKIEL 36:10"
    },
    {
      "content": "in sûnga chun mihriem le sa khawm sukpung ka ta; pung an ta, ra hlâwk an tih; chun, a hmaa in lo um dân pângngai ang bawk khan hluoa um dingin siem ka ti che a, in um ṭantir lai nêk hman khan in chungah thaw ṭha lem ka tih; chun, LALPA chu ka nih ti mi hre tâng in tih.",
      "reference": "EZEKIEL 36:11"
    },
    {
      "content": "Anih, in chunga chun mihai inlâwntir ka ta, ka mi Israelhai ngei chun nei an ti cheh a, nang chu an rochan hung nîng i tih; chuong- chun, chu chena inthawk chu an thlahai chu thisanin inumtir ta naw ti ni.",
      "reference": "EZEKIEL 36:12"
    },
    {
      "content": "Lalpa PATHIEN chun hieng hin a tih: I kuoma chun, ‘Nang ram mi- hriem fa zotu i na, i hnamhai chu sukrêmtu i nih,’ an ti che leiin,",
      "reference": "EZEKIEL 36:13"
    },
    {
      "content": "chuleiin, mihriem hrim hrim chu fa zo ta ngai naw ti nih a, i hnamhai khawm chu sukrêm ta ngai bawk naw ti ni, Lalpa PATHIEN chun a tih;",
      "reference": "EZEKIEL 36:14"
    },
    {
      "content": "chun, hnamhai inzakna chu inhriettir ta ngai bawk naw ning cheh a, hnamhai kâwkna chu phur ngai ta bawk naw ti ni; chun, i hnamhai chu insuithlu dingin siem nâwk ta ngai bawk naw ti ni, Lalpa PATHIEN chun a tih,” tiin.",
      "reference": "EZEKIEL 36:15"
    },
    {
      "content": "Chu nawa khawm chun LALPA thu chu ka kuomah a hung tlung a.",
      "reference": "EZEKIEL 36:16"
    },
    {
      "content": "“Mihriem naupa, Israel sûng- kuo chu anni ram ngeia an chêng lai khan, an thil thawhai le an lampuihai chun an sukpawrcheh a; an lampui chu ka kuoma chun nuhmei ân siehran laia ân thieng nawna ang chu a nih.",
      "reference": "EZEKIEL 36:17"
    },
    {
      "content": "Chuleiin, ram chunga an lo bunthlâk thisen chunga chun ka lunginsenna chu ka bunthlâk a; an milimhaia an lo sukpawrche ta leiin;",
      "reference": "EZEKIEL 36:18"
    },
    {
      "content": "hnamhai laia chun ka sukdar tah a, rambunghaia chun an lo indar tah a; an um dân ang pei le, an thil thawhai ang peiin an chunga chun ro ka rêl a.",
      "reference": "EZEKIEL 36:19"
    },
    {
      "content": "Chun, hnamhai laia an hung chun, an fena tieng tieng ka hming inthieng chu an sukpawrcheh a; chu- taka chun mihai chun, ‘Hienghai hi LALPA mihai chu an na, a rama inthawka suokhai chu an nih,’ an tih a.",
      "reference": "EZEKIEL 36:20"
    },
    {
      "content": "Nisienlakhawm, Israel sûng- kuohaiin an fena tieng tienga an sukpawrche tah, ka hming inthieng chu ka lunginsiet a.",
      "reference": "EZEKIEL 36:21"
    },
    {
      "content": "“Chuleiin, Israel sûngkuo kuoma chun hieng hin hril la; Lalpa PATHIEN chun hieng hin a tih: Aw Israel sûngkuo, hi hi nangni leia thaw ka ni nawh a, amiruokchu, ka hming inthieng, in fena tieng tienga hnam- hai laia in lo sukpawrche ta lei khan a ni lem.",
      "reference": "EZEKIEL 36:22"
    },
    {
      "content": "Chun, ka hming ropuitak chu, hnamhai laia sukpawrchea lo um tah, anni laia in lo sukpawrche ta chu sukthieng ka ta; chuongchun, hnam- hai chun LALPA chu ka nih, ti mi hre tâng an tih, Lalpa PATHIEN chun a tih; an mithmua nangnia sukthienga ka um pha chun.",
      "reference": "EZEKIEL 36:23"
    },
    {
      "content": "Hnamhai laia inthawk chun ṭhuoi ka ti cheu a, rambung po poa inthawkin kei khâwm ka ti cheu a, in rama ngei chun ṭhuoi ka ti cheu.",
      "reference": "EZEKIEL 36:24"
    },
    {
      "content": "Tui inthieng chu thinkhum ka ti cheu a, inthieng tâng in tih; in in- thiengnawna po poa inthawk le in milimhai po poa inthawkin sukthieng ka ti cheu.",
      "reference": "EZEKIEL 36:25"
    },
    {
      "content": "Lungril thar pêng ka ti cheu a, thlarau thar nangniah sie bawk ka tih; chun, in tisaa inthawkin lungril lung ang chu la hmang ka ta, tisa lungril innêm pe lem ka ti cheu.",
      "reference": "EZEKIEL 36:26"
    },
    {
      "content": "Nangnia chun ka thlarau sieng ka ta, ka thuruothai chu inhrawtir ka ti cheu a, ka thupêkhai chu zâwm in ta, thaw bawk in tih.",
      "reference": "EZEKIEL 36:27"
    },
    {
      "content": "In thlatuhai kuoma ram ka pêka chun chêng in ta, nangni chu ka mihai nîng in ta, kei khawm in Pathien nîng ka tih.",
      "reference": "EZEKIEL 36:28"
    },
    {
      "content": "Chun, in inthiengnawna po poa inthawkin sandam ka ti cheu a, chun, bu ko ka ta, sukpung ka ta, in chung- ah ṭâm inumtir naw ningah.",
      "reference": "EZEKIEL 36:29"
    },
    {
      "content": "Thing rahai le hnuoi ra hlâwk- hai chu sukpung ka ta, hnamhai laia chun ṭâm leia deusâwna tuok ta ngai naw ti niu.",
      "reference": "EZEKIEL 36:30"
    },
    {
      "content": "Chun, in lampui rilohai le, in thilthaw ṭha nawhai chu hre zing in ta; chuongchun, in tirdakumnahai le in suolnahai leiin in mithmu ngeia chun nangni le nangni chu inten in tih.",
      "reference": "EZEKIEL 36:31"
    },
    {
      "content": "Hi thil hi nangni leia thaw ka ni nawh ti hi nangni ihriet ni raw se, Lalpa PATHIEN chun a tih; aw Israel sûngkuo, in um dânhaia chun buoi unla, inzak ro.",
      "reference": "EZEKIEL 36:32"
    },
    {
      "content": "“Lalpa PATHIEN chun hieng hin a tih; In suolnahai po poa in- thawka ka sukthieng ni cheu chun, khawpuihai chu hluoa um dingin siem ka ta, hmun se tahai khawm chu bâwl nîng an tih.",
      "reference": "EZEKIEL 36:33"
    },
    {
      "content": "A fethlengtuhai mithmua râu- sana a lo um ta angin, ram râusana lo um ta khawm chu inlet nîng a ta.",
      "reference": "EZEKIEL 36:34"
    },
    {
      "content": "Anni chun, ‘Ram râusana lo um ta hi, Eden huon ang a hung ni nâwk a; khawpui se tah, suksieta um taha râusana um tahai khawm chu hluo an ni tah,’ tîng an tih.",
      "reference": "EZEKIEL 36:35"
    },
    {
      "content": "Chun, nangni vêla hnam mâk- sana la umhai po po chun kei LALPA ngei hin hmun se tahai chu ka bâwlin, râusana um tahai khawm ka tungding a nih ti hre tâng an tih; kei LALPA ngeiin ka hril tah a, thaw bawk ka tih.",
      "reference": "EZEKIEL 36:36"
    },
    {
      "content": "“Lalpa PATHIEN chun hieng hin a tih; Hi hi dinga khawm hin, an ta dinga thawpêk dingin, Israel sûng- kuo mi râwnin um bawk ka tih; anni chu berâm ruol angin mihriem sukpung ka tih.",
      "reference": "EZEKIEL 36:37"
    },
    {
      "content": "Inthawina dinga berâm ruol ang, a ruoiṭhena hun bia Jerusalema berâm ruol angin, khawpui se ta- hnunghai chu mihriema suksip nîng an ta, chun, LALPA chu ka nih ti mi hre tâng an tih,” tiin.",
      "reference": "EZEKIEL 36:38"
    }
  ],
  "version": "HMARCLBSI",
  "reference": "EZEKIEL 36 HMARCLBSI",
  "audioBibleUrl": null,
  "copyright": " Hmar CL Bible - Pathien Lekhabu Inthieng    Copyright © Bible Society of India, 2015. Used by permission. All rights reserved worldwide.",
  "audioBibleCopyright": null
}
{
  "verses": [
    {
      "content": "“Nang khawma, mihriem naupa, ṭêklei phêk la la, a chunga chun khawpui, Jerusalem khawpui lim chu inngîr la;",
      "reference": "EZEKIEL 4:1"
    },
    {
      "content": "chu chu rûn la, kulhaiin bâwl khum la, a vêla chun hnuoi dêng pâwng la, puon inhai kei khum bawk la, chun, a vêl el chun kâphmunhai siem bawk rawh.",
      "reference": "EZEKIEL 4:2"
    },
    {
      "content": "Chun, thîr phêk la la, nang le khawpui inkâra chun bang dingin intung la, chun, i hmai chu chu tieng chu hei innghat la, inhuol angin siem la, chun, nangin inhuol rawh. Hi hi Israel sûngkaw inchikna chu nîng a tih.",
      "reference": "EZEKIEL 4:3"
    },
    {
      "content": "“Chu nawa chun, i vawitieng delin zâl la, i chunga chun Israel sûngkaw suolna chu innghat rawh; chu chu chunga i zâl ni zât ang pei chun, an suolna chu phur i tih.",
      "reference": "EZEKIEL 4:4"
    },
    {
      "content": "An suol kum zât chu i ta ding chun i ni dingin, ni za thum le sâwm- kuo ni dingin ka ruot ta sih a, chuong- chun, Israel sûngkaw suolna chu i phur ding a nih.",
      "reference": "EZEKIEL 4:5"
    },
    {
      "content": "Chun, hi hi i thaw vawng pha chun, i changtieng pang delin zâl nâwk i ta; Juda sûngkaw suolna chu phur thung tâng i tih; ni sâwmli sûng, ni tin chu kum khata dingin, i ta dingin hieng ang hin ka ruot ta sih a.",
      "reference": "EZEKIEL 4:6"
    },
    {
      "content": "Jerusalem rûna um tieng chu i hmai innghat i ta, i bânhai hlîmin, chun, a chungthua chun hrillâwk i tih.",
      "reference": "EZEKIEL 4:7"
    },
    {
      "content": "Chun, ngai ta, khuopnahai i chungah sieng ka ta, i rûnna nihai chu i sukkim hmakhat chun sîr khat sîr khatah în her nawna dingin.",
      "reference": "EZEKIEL 4:8"
    },
    {
      "content": "Bu le, buṭei le bê le, si le, butun le, havai la la, bêl pakhatah sie la; chutaka inthawk chun bei siem rawh; a sîra i zâl ni zât ang peiin; chu chu ni za thum le sâwmkuo sûng fâng i tih.",
      "reference": "EZEKIEL 4:9"
    },
    {
      "content": "Chun, i bu i fâk ding chu a bûka bûk nîng a ta, ni tina shekel sâwm- hni; hunbi nei takin i fâk chau ding a nih.",
      "reference": "EZEKIEL 4:10"
    },
    {
      "content": "chun, tui khawm inkhi bawkin dâwn i ta, hin hmun ruka ṭhea hmun khat pei, a hunbi nei takin dâwn i tih.",
      "reference": "EZEKIEL 4:11"
    },
    {
      "content": "Chun, an mithmua chun mi- hriem êk leh meiah em i ta, buṭei bei angin fâng i tih,” tiin.",
      "reference": "EZEKIEL 4:12"
    },
    {
      "content": "Chun, LALPA chun, “Chuong ang bawk chun Israel thlahai chun anni ka hnawt hmangna ding hnamhai kuoma chun an bei chu inthieng loin fâng an tih,” a ta.",
      "reference": "EZEKIEL 4:13"
    },
    {
      "content": "Chun, kei chun, “A, Lalpa PATHIEN! ngai ta, kei chu ka lungril khawm sukpawrche a la ni nawh a, ka tleirâwla inthawk tah tu chen hin amaa thi amanih, ramsahaiin an kei nâwi amanih ka fâk ngai nawh a, ka baua hin sa tirdakum hrim hrim a lût ngai nawh,” ka tih a.",
      "reference": "EZEKIEL 4:14"
    },
    {
      "content": "Chun, ka kuoma chun, “En ta, hi mihriem êk aiah bâwng êk ka pêk cheh a, chuongchun, i bei chu i buotsai ding a nih,” a ta.",
      "reference": "EZEKIEL 4:15"
    },
    {
      "content": "Chu nawa chun, ka kuoma chun, “Mihriem naupa, ngai ta, beia Jerusalem châwmna chu suktâwp ka ta, bei chu inkhia inkhiin fâng an ta, fîmkhurtak elin; chun, tui khawm maktitakin, inkhia inkhiin dâwn bawk an tih;",
      "reference": "EZEKIEL 4:16"
    },
    {
      "content": "bei le tui chu an tlâksama, anni le anni chu mak an inti senga, an suolnaa chu lâk hmang an ni theina dingin.",
      "reference": "EZEKIEL 4:17"
    }
  ],
  "version": "HMARCLBSI",
  "reference": "EZEKIEL 4 HMARCLBSI",
  "audioBibleUrl": null,
  "copyright": " Hmar CL Bible - Pathien Lekhabu Inthieng    Copyright © Bible Society of India, 2015. Used by permission. All rights reserved worldwide.",
  "audioBibleCopyright": null
}
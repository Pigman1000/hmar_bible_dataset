{
  "verses": [
    {
      "content": "Chun, ama chun Pathien biek ina chun a mi ṭhuoi a, chun, kawtkhâr bieng chu ân khi a, hi tieng sîrah tawng ruka lien a na, khing tieng sîra khawm tawng ruka lien bawk a nih; chu chu biekbûk khang tieng ruol a nih.",
      "reference": "EZEKIEL 41:1"
    },
    {
      "content": "A lûtna khang tieng chu tawng sâwm a na; lûtna sîr chu sîr khatah tawng nga a na, sîr danga khawm tawng nga bawk a nih; chun, chu dung tieng chu tawng sâwmliin ân khi a, a khang tieng chu tawng sâwmhniin.",
      "reference": "EZEKIEL 41:2"
    },
    {
      "content": "Chun, a sûngah a lût a, lûtna kawtkhâr bieng chu tawng hniin ân khi a; a lûtna chu tawng rukin; a lûtna khang tieng chu tawng sariin.",
      "reference": "EZEKIEL 41:3"
    },
    {
      "content": "Chun, pindan chu ân khi a, a dung tieng chu tawng sâwmhniin ân khi a, a khang tieng khawm tawng sâwmhni bawkin; chun, ka kuoma chun, “Hi hi hmun inthiengtak chu a nih,” a ta.",
      "reference": "EZEKIEL 41:4"
    },
    {
      "content": "Chun, in bang chu ân khi a, tawng ruk a na, sîr tinah a in vêl chun, pindan kêmhai khang tieng chu tawng li pei a na.",
      "reference": "EZEKIEL 41:5"
    },
    {
      "content": "A sîr pindanhai chu pathum a na, pakhat chungah a dang, chuong ang peia sâwmthum chena indawt peiin; Inpui banga chun inbûkna nei loa, chutaka chun inbûkna an nei thei lemna dingin, a vêla pindan kêmhai ta ding hrima ruot inpui banga filawrhaia chun an vân bûk a.",
      "reference": "EZEKIEL 41:6"
    },
    {
      "content": "Pindan kêmhai chun in chu an vêl sâng deu deu chun an lien deu deu a; in sîr vêl chun a pindan inzâwnpui ang peiin a lien tung pei a; chuong- chun, in vêlin a sûngpui chu a chin deu deu pei a, in sîra chun leilâk a fe tung pei a; chuongchun, mi chun pindan hnuoihnung taka inthawka a chunghnung taka chun pindan lai- lung hraw tlangin a fe a nih.",
      "reference": "EZEKIEL 41:7"
    },
    {
      "content": "Chun, in chun a vêlin a rei sukkho a nei ka hmu bawk a; chun, pindan kêmhai lungphûmhai chu luonghmawl tling tawng ruk a nih.",
      "reference": "EZEKIEL 41:8"
    },
    {
      "content": "Chun, pindan kêmhai bang sazie chu a puotiengah tawng nga a nih; chun, chutaka la mahla chu pindan kêmhai a sûnga umhai sîr thlâk chu a la nih.",
      "reference": "EZEKIEL 41:9"
    },
    {
      "content": "Chun, inpui lungrem le pindan kêmhai inkâr chu sîr tinah a in vêl suokin, tawng sâwmhnia lien a um a.",
      "reference": "EZEKIEL 41:10"
    },
    {
      "content": "Chun, pindan kêmhai kawt- khârhai chu chu hmun la âwl tieng- haia chun hawng a na, kawtkhâr pakhat chu hmârtiengah, kawtkhâr dang chu simtiengah; chun, chu hmun la chuonga ngai khang tieng chu tawng nga a nih a vêlin.",
      "reference": "EZEKIEL 41:11"
    },
    {
      "content": "Chun, in thlangtieng panga hmun âwl hmaa in chu tawng sâwm- saria lien a na; chun, chu in chu a bang sazie chu a vêlin tawng ngaa sa a nih, a dung tieng chu tawng sâwm- kuo a nih.",
      "reference": "EZEKIEL 41:12"
    },
    {
      "content": "Chun, in chu tawng zaa seiin ân khi a; chun, hmun daidana um le a in le, chutaka banghai le chun tawng za chu a nih;",
      "reference": "EZEKIEL 41:13"
    },
    {
      "content": "chun, in hmai khang tieng saktieng panga hmun âwla um chu tawng za a nih.",
      "reference": "EZEKIEL 41:14"
    },
    {
      "content": "Chun, chu hnungtienga um hmun âwla in seizie chu ân khi a; chutaka a dawdanhai le, sîr khat le sîr khingtienga dawdanhai le chun tawng za a nih; chun, biekin sûngril lem, huon sûng tuollaia tuolpûkhai, a kawtkhâr bienghai, thingphêka in- thuo a na;",
      "reference": "EZEKIEL 41:15"
    },
    {
      "content": "a tukver inkhâr zinghai, a sâwng thuma a dawdanhai a vêlin a um a; a inpui kawt lûtnaa inthawk, a vêla thingphêka remin ṭuonga in- thawka tukver chen rem a nih;",
      "reference": "EZEKIEL 41:16"
    },
    {
      "content": "chuongchun, tukverhai chu in- thuo an na; kawtkhâr lu chung hmun, in sûngril lem le puo lem, a vêlin a puo le sûngah banghai chun, inkhi thlapa inkhum a nih.",
      "reference": "EZEKIEL 41:17"
    },
    {
      "content": "Chun, cherubhai le intûm thinghaia chei a na; intûm thing chu cherub le cherub inkâra chun a um a, chun, cherubhai chun hmai pahni seng an nei a;",
      "reference": "EZEKIEL 41:18"
    },
    {
      "content": "chuongchun, sîr khata chun in- tûm thing tieng chun mihriem hmai chu a nghah a, chun, sîr khingtienga chun intûm thing tieng ngha ma chun sakeibaknei tuoi hmai chu a ngha a; in chu a vêlin chuong ang taka siem suok vawng chu a nih.",
      "reference": "EZEKIEL 41:19"
    },
    {
      "content": "Hnuoia inthawka kawtkhâr lu chung chen chun cherubhai le intûm thinghaia siem a na; biekin bang chu chuong ang chu a nih.",
      "reference": "EZEKIEL 41:20"
    },
    {
      "content": "Biekin thua chun, a kawtkhâr bienghai chu kil li nei an na; chun, hmun inthieng tak hmaa chun, thinga siem mâichâm ang a um a.",
      "reference": "EZEKIEL 41:21"
    },
    {
      "content": "Chun, mâichâm chu thing a na, ân sâng tieng chu tawng thum a na, a sei tieng chu tawng hni a nih; a kihai le, a mawnghai le a banghai chu thing ruok a nih; chun, ama chun ka kuom- ah, “Hi hi LALPA hmaa dawkân chu a nih,” a tih a.",
      "reference": "EZEKIEL 41:22"
    },
    {
      "content": "Chun, biekin le hmun inthieng tak chun kawtkhâr pahni a nei a.",
      "reference": "EZEKIEL 41:23"
    },
    {
      "content": "Kawtkhârhai chun, phêk hran pahni, phêk hni inthlep a nei a, kawtkhâr pakhat ta dingin, phêk hni, kawtkhâr dang ta dingin phêk hni bawk.",
      "reference": "EZEKIEL 41:24"
    },
    {
      "content": "Chun, an chunga chun, biekin sûtpui kawtkhârhaia chun cherubhai le intûm thinghai lim siem an na, bang chunghaia siem ang bawk khan; chun, tuolpûk puotieng hmaa chun thingpum lientak tak a um a.",
      "reference": "EZEKIEL 41:25"
    },
    {
      "content": "Chun, tukver inkhârhai le, tuol- pûka chun sîr khata le sîr khing- tienga khawm chun intûm thinghai chu an um a; pindan kêmhai le thing- phêk satakhai chu chuong ang chu a nih.",
      "reference": "EZEKIEL 41:26"
    }
  ],
  "version": "HMARCLBSI",
  "reference": "EZEKIEL 41 HMARCLBSI",
  "audioBibleUrl": null,
  "copyright": " Hmar CL Bible - Pathien Lekhabu Inthieng    Copyright © Bible Society of India, 2015. Used by permission. All rights reserved worldwide.",
  "audioBibleCopyright": null
}
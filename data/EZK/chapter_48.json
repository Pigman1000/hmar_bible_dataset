{
  "verses": [
    {
      "content": "Chun, hienghai hi hnamhai hminghai chu an nih: hmâr tâwpa inthawka, Hethlon lampui sîr peiah, Hamath lûtna, Hamath sîr hmârtienga, Damaska ramri Hazar- enon lûtna chenin; an sîrhai chu saktieng le thlangtienga chun nei an ta; Dan chu, chan khat a nih.",
      "reference": "EZEKIEL 48:1"
    },
    {
      "content": "Dan ramri sîra chun, saktieng panga inthawka thlangtieng pang; Aser, chan khat bawk.",
      "reference": "EZEKIEL 48:2"
    },
    {
      "content": "Aser ramria, saktieng panga in- thawka thlangtieng pang chen; Naphtali, chan khat.",
      "reference": "EZEKIEL 48:3"
    },
    {
      "content": "Naphtali ramria chun, saktieng panga inthawka thlangtieng pang chen chu, Manasse, chan khat.",
      "reference": "EZEKIEL 48:4"
    },
    {
      "content": "Manasse ramria chun, saktieng panga inthawka thlangtieng pang chen chu; Ephraim, chan khat.",
      "reference": "EZEKIEL 48:5"
    },
    {
      "content": "Ephraim ramria chun, saktieng panga inthawka thlangtieng pang chen chun; Reuben, chan khat.",
      "reference": "EZEKIEL 48:6"
    },
    {
      "content": "Reuben ramria chun, saktienga inthawka thlangtieng chena chun; Juda, chan khat.",
      "reference": "EZEKIEL 48:7"
    },
    {
      "content": "Chun, Juda ramria chun, saktieng panga inthawka thlangtieng pang chen chu, ram thilinhlân in inhlân ding chu nîng a ta, a khang tieng tawng sîng hni sâng nga, a dung tienga chun, saktienga inthawka thlangtieng chena chan khat ang kha nîng a ta; chun, biekin chu a laia chun um a tih.",
      "reference": "EZEKIEL 48:8"
    },
    {
      "content": "Chun, ram thilinhlân LALPA kuoma in inhlân ding chu tawng sîng hni sâng ngaa sei, a khang tieng sîng khat nîng a ta.",
      "reference": "EZEKIEL 48:9"
    },
    {
      "content": "Chun, hi hi ding hin, thiem- puhai ta ding ngei chun, thilinhlân inthieng chu a um ding a nih; hmârtienga chun a dung tieng tawng sîng hni sâng nga, thlangtienga chun a khang tieng sîng khat, chun, simtienga chun, a dung tieng sîng hni sâng nga, chun LALPA biekin chu chu lailung laia chun a um ding a nih.",
      "reference": "EZEKIEL 48:10"
    },
    {
      "content": "Thiempu Zadok naupasalhai hlânthienga um, ka rawngbâwltuhai ta ding chun a ni ding a nih; Levi mihai an invâk hmang a, Israel thlahai an invâk hmang lai khawma invâk hmang ve lohai chu.",
      "reference": "EZEKIEL 48:11"
    },
    {
      "content": "Chun, an ta ding chun ram thil- inhlân laia thilinhlân, ân thieng tak, Levi mihai ramria chun a ni ding a nih.",
      "reference": "EZEKIEL 48:12"
    },
    {
      "content": "Chun, thiempuhai ramri zûl pei- ah, Levi mihai chun a dung tieng sîng hni sâng nga, a khang tieng sâng khat an nei ding a nih; a dung tieng hrim hrim chu sîng hni sâng nga ni vawng a ta, a khang tieng chu sîng khat.",
      "reference": "EZEKIEL 48:13"
    },
    {
      "content": "An zawr ding a ni nawh a, in- thleng khawm inthleng bawk naw ni hai; chu ram ra hmasatakhai khawm chu mi dang chana siem ding a ni nawh; LALPA chanpuol a ni sih a.",
      "reference": "EZEKIEL 48:14"
    },
    {
      "content": "Chun, sîng hni sâng nga hmaa, a khang tieng sâng nga mâksana la um chu, hmang narâna ding nîng a ta, khawpui ding le chêngna ding le, khawpui khawhnâwma dingin; chun, khawpui sûng chu, chu laia chun a um ding a nih.",
      "reference": "EZEKIEL 48:15"
    },
    {
      "content": "Chu lienzie chu hi hi nîng a tih; a hmârtieng pangah tawng sâng li za nga, simtieng panga chun sâng li za nga bawk, saktieng panga chun sâng li za nga, thlangtieng panga chun sang li za nga bawk nîng a tih.",
      "reference": "EZEKIEL 48:16"
    },
    {
      "content": "Khawpui chun khawperhai nei a ta; hmârtienga chun tawng za hni sâwmnga, simtienga chun za hni sâwmnga bawk; saktienga chun za hni sâwmnga, thlangtienga chun za hni sâwmnga bawk nei a tih.",
      "reference": "EZEKIEL 48:17"
    },
    {
      "content": "Chun, a dung tieng a la mahla, ram thilinhlân chen chie la um chu, saktienga chun sîng khat nîng a ta, thlangtienga khawm chun sîng khat bawk nîng a tih; ram thilinhlân zui peiah a ni ding a nih; chutaka rasuok chu khawpuia sinthawtuhai fâk ding nîng a tih.",
      "reference": "EZEKIEL 48:18"
    },
    {
      "content": "Chun, Israel hnamhai po po laia khawpuia sin thaw mihai chun inlet an tih.",
      "reference": "EZEKIEL 48:19"
    },
    {
      "content": "Ram thilinhlâna siem po po chu sîng hni sâng nga le sîng hni sâng nga bawk inep nîng a tih; chun, thilinhlân inthieng chu a sîr li inangin, khawpui iṭhut sûng ding chun în hlân ding a nih.",
      "reference": "EZEKIEL 48:20"
    },
    {
      "content": "Chun, a la mahla chu lal ta ding nîng a ta, ram thilinhlân inthieng sîr hi tieng le khing tiengah, khawpui sûng ṭhut, thilinhlân saktieng sîra, tawng sîng hni sâng nga hma kha; chun, thlangtieng panga ramria chun, thlangtienga chun sîng hni sâng nga hma bawk kha, chanhai zui pei kha lal ta ding nîng a tih; chun, ram thilinhlân inthieng le in hmun inthieng chu, chu laia chun a um ding a nih.",
      "reference": "EZEKIEL 48:21"
    },
    {
      "content": "Chu nawa khawm chun, Levi mihai chana inthawk khan khawpui iṭhutnaa inthawk le khan, chu chu lailia chun lal chan chu a um a, Juda ramri le Benjamin ramri inkâra chun, chu chu lal ta ding nîng a tih.",
      "reference": "EZEKIEL 48:22"
    },
    {
      "content": "Chun, hnam danghai chung- thua chun, saktieng panga inthawka thlangtieng pang chen, Benjamin, chan khat.",
      "reference": "EZEKIEL 48:23"
    },
    {
      "content": "Benjamin ramria, saktienga inthawka thlangtieng pang chenah, Simeon, chan khat.",
      "reference": "EZEKIEL 48:24"
    },
    {
      "content": "Simeon ramria, saktieng panga inthawka thlangtieng pang chenah, Issakar, chan khat.",
      "reference": "EZEKIEL 48:25"
    },
    {
      "content": "Issakar ramria, saktienga in- thawka thlangtieng pang chenah, Zebulun, chan khat.",
      "reference": "EZEKIEL 48:26"
    },
    {
      "content": "Zebulun ramria, saktieng panga inthawka thlangtieng pang chenah, Gad chan khat.",
      "reference": "EZEKIEL 48:27"
    },
    {
      "content": "Gad ramriah, sim khâw zâwnga simtiengah, a ramri chu Tamar-a inthawka Meribath-kades tuihai chen, Aigupta vadungtê chen, tuisuo- riet lien chen chun nîng a tih.",
      "reference": "EZEKIEL 48:28"
    },
    {
      "content": "Hi hi Israel hnamhai kuoma aisâna rochan dinga i sem ding ram a nih; chun, hienghai hi an hmun hran hran tamtakhai chu a nih; Lalpa PATHIEN chun a tih.",
      "reference": "EZEKIEL 48:29"
    },
    {
      "content": "Chun, hienghai hi khawpuia inthawka suoknahai chu an nih; hmâr tieng panga chun, inkhia tawng sâng li za nga a na;",
      "reference": "EZEKIEL 48:30"
    },
    {
      "content": "chun, khawpui dâi kawtkhâr chu Israel hnamhai hming ang pei nîng a ta, hmârtieng panga chun dâi kawtkhâr pathum: Reuben dâi kawt- khâr, pakhat; Juda dâi kawtkhâr, pakhat; Levi dâi kawtkhâr pakhat;",
      "reference": "EZEKIEL 48:31"
    },
    {
      "content": "chun, saktieng panga khawm chun tawng sâng li za nga bawk nîng a ta, chun, dâi kawtkhâr pathum; Josef dâi kawtkhâr, pakhat; Benja- min dâi kawtkhâr, pakhat; Dan dâi kawtkhâr, pakhat;",
      "reference": "EZEKIEL 48:32"
    },
    {
      "content": "simtieng panga chun inkhia tawng sâng li za nga nîng a ta; dâi kawtkhâr pathum: Simeon dâi kawt- khâr, pakhat; Issakar dâi kawtkhâr, pakhat; Zebulun dâi kawtkhâr, pakhat;",
      "reference": "EZEKIEL 48:33"
    },
    {
      "content": "thlangtieng panga chun tawng sâng li za nga bawk nîng a ta, dâi kawtkhâr pathum leh; Gad dâi kawt- khâr, pakhat, Aser dâi kawtkhâr, pakhat; Naphtali dâi kawtkhâr, pakhat.",
      "reference": "EZEKIEL 48:34"
    },
    {
      "content": "A vêl chun tawng sîng khat sâng riet nîng a ta; chu khawpui hming chu chu nia inthawk chun, “Jehova Samma nîng a tih,” tiin.",
      "reference": "EZEKIEL 48:35"
    }
  ],
  "version": "HMARCLBSI",
  "reference": "EZEKIEL 48 HMARCLBSI",
  "audioBibleUrl": null,
  "copyright": " Hmar CL Bible - Pathien Lekhabu Inthieng    Copyright © Bible Society of India, 2015. Used by permission. All rights reserved worldwide.",
  "audioBibleCopyright": null
}
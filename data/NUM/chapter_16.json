{
  "verses": [
    {
      "content": "Levi naupa Kohath, chu naupa Izhar, chu naupa Kora chun Eliab naupasalhai Dathan le Abiram le Peleth naupa On, Reuben thlahai leh mihai an ṭhuoi a.",
      "reference": "NAMBAR 16:1"
    },
    {
      "content": "Israel thlahai, mi inlâr deu deu mipui laia hotu, rorêltu thlanghai laia mi za hni le sâwmngahai leh Mosie hmaah an va feh a.",
      "reference": "NAMBAR 16:2"
    },
    {
      "content": "Mosie le Aron chu sawisêlin an pungkhâwm a, an kuomah, “In insukngêng êm el, mipuihai chu an inthieng seng sih a; LALPA khawm anni lai a um sih a; iengdinga LALPA mipui pungkhâwmhai chunga hin in insie chunghnung bîk am a na?” an ta.",
      "reference": "NAMBAR 16:3"
    },
    {
      "content": "Chu chu Mosien a hang hriet chun a bawkkhup a.",
      "reference": "NAMBAR 16:4"
    },
    {
      "content": "Kora le a pâwlhai po po kuoma chun, “Zingah zîngkâr LALPAIN a tahai le ân thienghai chu suklangin ama va hnai dingin hung tîng a ta, a thlanghai ngei chu ama va hnai dingin tîng a tih.",
      "reference": "NAMBAR 16:5"
    },
    {
      "content": "Hieng ang hin thaw ro, Kora le a pâwl po po hai;",
      "reference": "NAMBAR 16:6"
    },
    {
      "content": "zingah meilâkna dâm chawi unla, chutaka chun mei sie unla, LALPA hmaah riminhnik phul ro; chun, LALPAIN a thlang taphawt chu inthieng el a tih. Levi nauhai, in insukngêng êm el,” tiin a hril a.",
      "reference": "NAMBAR 16:7"
    },
    {
      "content": "Chun, Mosien Kora kuomah, “Nangni Levi nauhai, ngai ta u,",
      "reference": "NAMBAR 16:8"
    },
    {
      "content": "LALPA biekbûka rawngbâwla, mipuihai hmaa an rawngbâwla ngîr dinga Israelhai Pathienin ama hnai dinga Israel mipuihai laia inthawka a suktum cheu a,",
      "reference": "NAMBAR 16:9"
    },
    {
      "content": "Levi naupasal in unauhai po po le ama hnai dinga ân umtir cheu hi thil chînah in ngai a ni maw? Thiempu nina khawm in la zawng sa rawp a ni maw?",
      "reference": "NAMBAR 16:10"
    },
    {
      "content": "Chuleiin, nang le i pâwlhai po po chu LALPA chu kalin in pung- khâwm a nih. Aron khawm hin ieng am a thawa a chunga hi chier in ni leh?” a ta.",
      "reference": "NAMBAR 16:11"
    },
    {
      "content": "Chun, Mosie chun Eliab nâupa Dathan le Abiram ân kotir a, anni chun, “Hung naw ning ungah!",
      "reference": "NAMBAR 16:12"
    },
    {
      "content": "Thlalêra mi sukhlum dingin nênetui le khuoizu luongna rama inthawkin i mi ṭhuoi suok hi thil chîn am a ni hrim luoh a? Kan chungah lalin în sie nâwk nghâl a.",
      "reference": "NAMBAR 16:13"
    },
    {
      "content": "Nênetui luongna ramah i mi ṭhuoi lût nawh a, lo le grêp huon ro ding i mi pêk bawk nawh; mi hlêm i tum a, hung naw ning ungah,” an ta.",
      "reference": "NAMBAR 16:14"
    },
    {
      "content": "Chuongchun, Mosie chu a lung a sen hle el tah a; LALPA kuomah, “An thilinhlân chu pawm naw rawh, an sabengtung chu pakhat khawm ka lâk nawh a, tukhawm ka sukna bawk nawh,” a ta.",
      "reference": "NAMBAR 16:15"
    },
    {
      "content": "Chun, Mosie chun Kora kuom- a chun, “Zîngah nang le i mi pungkhâwmhai nang leh, anni leh, Aron leh LALPA hmaah hung um ro, an mei lâkna chawi seng hai sienla,",
      "reference": "NAMBAR 16:16"
    },
    {
      "content": "riminhnik phul hai sienla, LALPA hmaa mei lâkna seng, mei- lâkna za hni le sâwmnga chu hung chawi raw hai se; nang le Aron khawmin in mei lâkna chawi ve ve ro,” a ta.",
      "reference": "NAMBAR 16:17"
    },
    {
      "content": "Chuongchun, mi tin chun an mei lâkna chu an chawi a, mei an sieh a, riminhnik an phul a; Mosie le Aron leh intuokna puon in kawtkhâra chun an va ngîr a.",
      "reference": "NAMBAR 16:18"
    },
    {
      "content": "Chun, Kora chun mipui po po chu anni kalin intuokna puon in kawtkhâra chun ân umkhâwmtir a; chun, mipuihai po po chunga chun LALPA ropuina a hung inlang a.",
      "reference": "NAMBAR 16:19"
    },
    {
      "content": "Chuongchun, LALPAIN Mosie le Aron a biek a,",
      "reference": "NAMBAR 16:20"
    },
    {
      "content": "“Hieng mipuihai laia inthawk hin insiekieng ro; ka hung sukbo- hmang thut theina dingin,” tiin.",
      "reference": "NAMBAR 16:21"
    },
    {
      "content": "Chuongchun, anni chu an bawk- khup a, “Aw Pathien, tisa po pohai thlarau Pathien, mi pakhat suol leiin mipui po po chungah i lunginsen ding am a nih?” an tih a.",
      "reference": "NAMBAR 16:22"
    },
    {
      "content": "Chun, LALPAIN Mosie a biek a,",
      "reference": "NAMBAR 16:23"
    },
    {
      "content": "“Mipuihai kuoma chun, ‘Kora hai, Dathan hai, Abiram hai bûka inthawk hin inkiengsan vawng ro,’ tiin hril rawh,” a ta.",
      "reference": "NAMBAR 16:24"
    },
    {
      "content": "Chuongchun, Mosie chu a tho a, Dathan le Abiram kuoma chun a va feh a; Israel upahai chun an zui a.",
      "reference": "NAMBAR 16:25"
    },
    {
      "content": "Chun, pungkhâwmhai kuoma chun, “Hieng mi suolhai puon ina inthawk dâm hin suok ro khai; an iengkhawm hi tâwk naw ro, chuong naw chun chu an suolna po poa hin ṭhang ve rawi in tih,” tiin a hril a.",
      "reference": "NAMBAR 16:26"
    },
    {
      "content": "Chuongchun, Kora hai, Dathan hai, Abiram hai bûka inthawkhai chun an suok ta dur dur el a; chun, Dathan le Abiram chu an puon ina inthawk chun an hung suok a, an puonin kawtkhâra chun an nuhmei- hai, an naupasalhai, an naunuhmei- hai le chun an ngir a.",
      "reference": "NAMBAR 16:27"
    },
    {
      "content": "Chun, Mosien, “Keia lungril puoksuoka thaw a ni nawh a, hieng thil thaw ding hin LALPAIN a mi tir a nih ti hienga hin hrieng in tih.",
      "reference": "NAMBAR 16:28"
    },
    {
      "content": "Hieng mihai po po hi mi dang thi dân ang bawkin an thi a, mi po po hrem ang bawka hrem an ni chun Pathienin a mi tir naw nîng a ta.",
      "reference": "NAMBAR 16:29"
    },
    {
      "content": "LALPAIN thil thar a siem a, hnuoiin a bâu a ka a, anni le an ta po po a lem a, Seolah a hringa an lût ruok chun hieng mihai hin LALPA an lo ngainêp a nih ti hrieng in tih,” a ta.",
      "reference": "NAMBAR 16:30"
    },
    {
      "content": "Chuong thu po po chu a hril zo chun, an hnuoi leihnuoi chu a hung kak ta phut el a,",
      "reference": "NAMBAR 16:31"
    },
    {
      "content": "chuongchun, leihnuoi chun a bâu chu a kah a, an sûngkuoin, Kora mihai po po, an thuomhnaw po po leh a lem zo vawng tâwl tah a.",
      "reference": "NAMBAR 16:32"
    },
    {
      "content": "Chuongchun, anni le an ta po po chu a hringin Seola chun an tlum ta vawng a, leihnuoi chun a bâu ân chîp nel a, pungkhâwm laia inthawk chu an bohmang tah a.",
      "reference": "NAMBAR 16:33"
    },
    {
      "content": "Chuongchun, an vêla Israel mi po pohai chu an khêk ria chun an tlân dar a, “Hnuoiin mi lem ve hlau rawi a tih,” an tih a.",
      "reference": "NAMBAR 16:34"
    },
    {
      "content": "Chun, LALPA kuoma inthawkin mei a hung suok a, riminhnik inhlântu mi za hni le sâwmnga hai chu a hung kâng hlum tah a.",
      "reference": "NAMBAR 16:35"
    },
    {
      "content": "Chun, LALPAIN Mosie a biek a,",
      "reference": "NAMBAR 16:36"
    },
    {
      "content": "“Thiempu Aron naupa Eleazar chu meia inthawka mei lâknahai chu la suok dingin hril la, sukdar neng raw se, thil inthieng a ni sih a,",
      "reference": "NAMBAR 16:37"
    },
    {
      "content": "mei lâknahai chu hieng thilsuol thawtuhaiin thi pha hiela an inhlân a ni sih a. Chuleiin, mâichâm inkhum- na phêk dinga sut ni raw se. LALPA hmaa inhlân an na, chuleiin, an inthieng a nih; chu chu Israel thlahai ta dinga inchikna nîng a tih,” tiin.",
      "reference": "NAMBAR 16:38"
    },
    {
      "content": "Chuongchun, thiempu Eleazar chun a kânghai dârsen mei lâknahai chu a lâk a, mâichâm inkhumnahai sut a ni tah a;",
      "reference": "NAMBAR 16:39"
    },
    {
      "content": "Mosie hmanga a kuoma LAL- PAIN a lo hril ta ang chun, Aron thla ni lo hnam dang hrim hrim LALPA hmaa riminhnik raw dinga an fe hnai nawna ding le, Kora le a pâwlhai anga an hung um nawna dingin.",
      "reference": "NAMBAR 16:40"
    },
    {
      "content": "Nisienlakhawm, a zînga chun, “LALPA mihai in sukhlum a nih,” tiin Israel thla pungkhâwm po po chu Mosie le Aron chunga chun an chier a.",
      "reference": "NAMBAR 16:41"
    },
    {
      "content": "Chun, Mosie le Aron chunga mi- pui an pungkhâwm lai chun intuokna puon in tieng an nghah a; sûmin a hung inkhum le LALPA ropuina hung inlang chu an hmuh a.",
      "reference": "NAMBAR 16:42"
    },
    {
      "content": "Chun, Mosie le Aron chu intuok- na puon in tuola chun an va feh a.",
      "reference": "NAMBAR 16:43"
    },
    {
      "content": "Chun, LALPAIN Mosie a biek a,",
      "reference": "NAMBAR 16:44"
    },
    {
      "content": "“Hieng mipuihaia inthawk hin insiekieng ro, ka hung sukbohmang thut theina dingin,” tiin. Chun, anni chu an bawkkhup a.",
      "reference": "NAMBAR 16:45"
    },
    {
      "content": "Mosie chun Aron kuomah, “I mei lâkna chawi la, mâichâma inthawkin mei sie la, riminhnik phul la, mipui- hai lai chun fepui vat la, an ta dingin inremna siem rawh. LALPA kuoma inthawkin lunginsenna a hung suok a nih, hri ân lêng ṭan mêk a nih,” a ta.",
      "reference": "NAMBAR 16:46"
    },
    {
      "content": "Aron chun Mosie hril ang chun a chawi a, pungkhâwmhai laia chun a tlân lût tah a, hri chu mipui lai ân lêng ṭan tah ti a hmuh a, riminhnik chu a phul a, mipui ta ding chun inremna chu a siem a.",
      "reference": "NAMBAR 16:47"
    },
    {
      "content": "Mithi le mi hring inkâra chun a ngîr a, hri chu ân kieng tah a.",
      "reference": "NAMBAR 16:48"
    },
    {
      "content": "Chuongchun, Kora chungchâng thua thihai tiem loin hria thi po po chu sîng khat sâng li le za sari an nih.",
      "reference": "NAMBAR 16:49"
    },
    {
      "content": "Chun, Aron chu intuokna puon in kawtkhâra Mosie kuoma chun a kîr nâwk a, chuongchun, hri chu ân kieng tah a.",
      "reference": "NAMBAR 16:50"
    }
  ],
  "version": "HMARCLBSI",
  "reference": "NAMBAR 16 HMARCLBSI",
  "audioBibleUrl": null,
  "copyright": " Hmar CL Bible - Pathien Lekhabu Inthieng    Copyright © Bible Society of India, 2015. Used by permission. All rights reserved worldwide.",
  "audioBibleCopyright": null
}
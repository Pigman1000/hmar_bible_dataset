{
  "verses": [
    {
      "content": "Chuongchun, Philistin mihai chun Israel mihai chu an do a, chun, Israel mihai chu Philistin mihai hmaa chun an tlânseh a: Gilboa tlânga chun thatin an um ta zul el a.",
      "reference": "1 SAMUEL 31:1"
    },
    {
      "content": "Chun, Philistin mihai chun Saula le a naupasalhai chu an hnawt zui ta ngat ngat a; chun, Philistin mihai chun Saula naupasalhai, Jonathan le Abinadab le Malkisua chu an that a.",
      "reference": "1 SAMUEL 31:2"
    },
    {
      "content": "Chun, Saula chu an thaw nasa ta êm êm el a, thal kâp mihai chun an hnawt phâk tah a: thal kâp mihai lei chun a lunginzîng ta êm êm el a.",
      "reference": "1 SAMUEL 31:3"
    },
    {
      "content": "Chuongchun, Saula chun a râl- thuom chawitu kuoma chun, “I kâwlhnâm kha phawi la, mi hang sunthleng rawh, chuong naw chun hieng sertanlohai hi hung an ta, mi hung sunthleng an ta, mi uongkhum nghe nghe rawi an tih,” a ta. Nisien- lakhawm, a râlthuom chawitu chun a thaw nuom nawh a, a ṭi êm êm el sih a. Chuleiin, Saula chun kâwlhnâm chu a lâk a, a bawlût tah a.",
      "reference": "1 SAMUEL 31:4"
    },
    {
      "content": "Chun, a râlthuom chawitu chun Saula a thi ti a hriet chun, ama khawm chun a kâwlhnâm chu a bawlût veh a, an thi rêl tah a.",
      "reference": "1 SAMUEL 31:5"
    },
    {
      "content": "Chuongchun, Saula leh, a nau- pasal pathumhai leh, a râlthuom chawitu leh, a mihai po po leh, chu ni ngei chun an thi seng tah a nih.",
      "reference": "1 SAMUEL 31:6"
    },
    {
      "content": "Chun, ruom râl khingtienga Israel mi umhai le Jordan râla um- haiin Israel mihai an tlânsie ti le Saula le a naupasalhai an thi ti an hriet chun, khuohai chu an suoksan a, an tlânhmang tah a; chun, Phi- listin mihai chun an va hluo tah a.",
      "reference": "1 SAMUEL 31:7"
    },
    {
      "content": "Chun, a zînga chun Philistin mihaiin an râl thathai thuom hlîppêk dinga an va fe chun Saula le a naupasal pathumhai Gilboa tlânga an lo thi chu an va hmuh a.",
      "reference": "1 SAMUEL 31:8"
    },
    {
      "content": "Chun, a lu chu an tan a, a râlthuom chu an hlîp a, chanchin chu an milim biekna ina le mihai kuoma phuong dingin Philistin rama chun an inphur vêl a.",
      "reference": "1 SAMUEL 31:9"
    },
    {
      "content": "A râlthuom chu Astaroth inah an sieh a, a ruong chu Bethsan kul banga chun an târ a.",
      "reference": "1 SAMUEL 31:10"
    },
    {
      "content": "Chun, Jabes-gileada umhaiin Philistin mihaiin Saula an thaw dân chungchâng thu chu an lo hriet chun,",
      "reference": "1 SAMUEL 31:11"
    },
    {
      "content": "mi huoisenhai po po chu an tho a, zânkhawvârin an feh a, Saula ruong le a naupasalhai ruong Beth- san kul banga inthawk chun an lâk a; chun, Jabes an hung tlung a; chutaka chun an rawh a.",
      "reference": "1 SAMUEL 31:12"
    },
    {
      "content": "Chun, an ruhai chu an lâk a, Jabesa tamarisk thing hnuoiah an phûm a; chun, ni sari bu an nghei a.",
      "reference": "1 SAMUEL 31:13"
    }
  ],
  "version": "HMARCLBSI",
  "reference": "1 SAMUEL 31 HMARCLBSI",
  "audioBibleUrl": null,
  "copyright": " Hmar CL Bible - Pathien Lekhabu Inthieng    Copyright © Bible Society of India, 2015. Used by permission. All rights reserved worldwide.",
  "audioBibleCopyright": null
}
{
  "verses": [
    {
      "content": "Chun, Agrippa chun Paula kuoma chun, “I thiemna thu hril thei i tih,” a ta. Chun, Paula chun a kut a phar a, a thiemna thu a hril a,",
      "reference": "THILTHAWHAI 26:1"
    },
    {
      "content": "“Lal Agrippa, Judahaiin an mi hêkna po poa ka thiemna thu vawisûn hin i hmaa ka hril ding lei hin lâwmin kân hriet;",
      "reference": "THILTHAWHAI 26:2"
    },
    {
      "content": "hi hi ka lâwmna tak chu a nih; Judahai laia dân le thubuoi po po kawnga i var ngawt lei hin; chuleiin, muongtaka mi ngai pêk dingin ka ngên che.",
      "reference": "THILTHAWHAI 26:3"
    },
    {
      "content": "A tîra, ka naupang laia inthawk ka chihai lai le Jerusalema ka um dân kha Judahai po poin an hriet a.",
      "reference": "THILTHAWHAI 26:4"
    },
    {
      "content": "A tîra inthawka ka chanchin an hriet a, khânga ei sakhuo pâwl kher- mei tak dân pângngaia Pharisaia ka um kha; an nuom phawt chun an mi hrilpui thei a nih.",
      "reference": "THILTHAWHAI 26:5"
    },
    {
      "content": "Chun, Pathienin ei thlatuhai kuoma thu a tiem kha beisei kawng thuah tuhin hitaka hin rorêlpêk dingin ka ngîr hi;",
      "reference": "THILTHAWHAI 26:6"
    },
    {
      "content": "chu thutiem chu, ei hnam sâwm le pahniin, a sûn a zâna Pathien rawng ṭhahnemngaitaka bâwlin hmu an beisei hlak. Aw, lalpa, chu beiseina lei chun Judahaiin an mi hêk a ni hi.",
      "reference": "THILTHAWHAI 26:7"
    },
    {
      "content": "“Pathienin mithihai a keitho ti hi iengdinga awium nawa in ruot am a na?",
      "reference": "THILTHAWHAI 26:8"
    },
    {
      "content": "Kei khawmin Nazareth Isu hming kal zâwngin thil tamtak thaw lang ṭhain ka ring hlak a.",
      "reference": "THILTHAWHAI 26:9"
    },
    {
      "content": "Chuongang chu Jerusalemah ka thaw bawk hlak; chun, thiempu lalhai kuomah thu ka hmuh a, mi inthienghai laia mi tamtak intângna inah ka khum bawk hlak a; chun, an sukhlum laiin sukhlum remti tieng ka ṭhang bawk hlak a.",
      "reference": "THILTHAWHAI 26:10"
    },
    {
      "content": "Chun, inkhâwmna in tinah ka hrem rawp hlak a, Pathien inhril- siettir ka tum hrâm hlak a; an chungah ka rilo bêk bêk a, ram dang khuo chena khawm ka suknawmna hlak a.",
      "reference": "THILTHAWHAI 26:11"
    },
    {
      "content": "“Chuong ang thaw dingin, thiempu lalhai thu hmuin le, an tirna lekha chawiin, Damaskaah ka feh a;",
      "reference": "THILTHAWHAI 26:12"
    },
    {
      "content": "chun, i aw, lalpa, ka fe laiin, sûnbu fâk pha a nih, vâna inthawkin var ieng amanih, nisa nêka var lem kei le ka fepuihai vêla chun varin ka hmuh a.",
      "reference": "THILTHAWHAI 26:13"
    },
    {
      "content": "Chun, kan rêngin hnuoiah kan tluh a, Hebrai ṭawngin, ‘Saula, Saula, iengdinga nangin i mi suknawmna am a na? Sunna hmawl khêng chu i ta dingin a na ie,’ tiin râwl ka hriet a.",
      "reference": "THILTHAWHAI 26:14"
    },
    {
      "content": "Chun, keiin, ‘Tu am i na Lalpa?’ ka ta. Lalpa chun, ‘Isu i suknawmnat hi ka nih.",
      "reference": "THILTHAWHAI 26:15"
    },
    {
      "content": "Nisienlakhawm, tho la, ngir rawh; hieng i thil hmuhai le, i kuoma ka inlarna ding thilhai leh chu rawngbâwla le hretua siem ding chein, i kuomah ka hung inlâr a ni hi.",
      "reference": "THILTHAWHAI 26:16"
    },
    {
      "content": "Mi po po le Jentailhai kuta inthawkin sanhim ka ti che.",
      "reference": "THILTHAWHAI 26:17"
    },
    {
      "content": "An mit sukvar dingin an kuomah ka tir che hi, chuongchun, inthim chu var tieng nghatsan an ta, Setan thuneina chu Pathien tieng nghatsan an tih, suol ngaidamna an hmuna dingin le an mi ringna leia inthieng tahai kuomah ro chan an nei ve theina dingin,’ a ta.",
      "reference": "THILTHAWHAI 26:18"
    },
    {
      "content": "“Chuleiin, lal Agrippa, vâna mi inlâr chu ka sêl nawh a,",
      "reference": "THILTHAWHAI 26:19"
    },
    {
      "content": "a tîrin Damaskaa mihai kuomah, chu hnunga chun Jerusa- lema mihai kuoma dâm, Juda ram tina mihai kuoma dâm, Jentailhai kuoma dâm khawm sim hming inbûk tlâka thil thawa, sima, Pathien tieng an nghatna dingin ka hril lem hlak a nih.",
      "reference": "THILTHAWHAI 26:20"
    },
    {
      "content": "Chuong lei chun, Judahaiin Pathien biekinah an mi man a, mi sukhlum an tum a.",
      "reference": "THILTHAWHAI 26:21"
    },
    {
      "content": "Nisienlakhawm, Pathiena in- thawka ṭhangpuina ka hmu leiin vawisûn chenin mi chînhai le mi lienhai kuomah thu inhriettirin ka la um zing a, zâwlneihai le Mosiein hung tlung ding an ti thu chau naw chu thu dang hril loin;",
      "reference": "THILTHAWHAI 26:22"
    },
    {
      "content": "khânga Krista chun rinum tuor a ta; chun, mithi laia inthawka a thonâwk leiin mi po po kuoma le Jentailhai kuoma khawm var inhmutirtu hmasatak nîng a tih, an ti thu kha,” a ta.",
      "reference": "THILTHAWHAI 26:23"
    },
    {
      "content": "Chun, chuong anga a thiemna thu a hril laiin, Festa chun rawl inringtakin, “Paula, în vêt a nih, în chûk tamin a sukvêt che a nih,” a ta.",
      "reference": "THILTHAWHAI 26:24"
    },
    {
      "content": "Nisienlakhawm, Paula chun, “Festa ṭhatak, kân vêt nawh ie; thu indiktak le thu vartak ka hril lem a ni hi.",
      "reference": "THILTHAWHAI 26:25"
    },
    {
      "content": "Hieng thu hi lal hin a hriet annâwm, a kuoma khawm ṭi loin ka hril hi; hieng thil hi a kuomah iengkhawm ip a ni nawh ti indiktakin ka hriet deh, hieng hi in kila thaw a ni si nawh a.",
      "reference": "THILTHAWHAI 26:26"
    },
    {
      "content": "Lal Agrippa, zâwlneihai thu i awi am? I awi ti ka hriet,” a ta.",
      "reference": "THILTHAWHAI 26:27"
    },
    {
      "content": "Chun, Agrippa chun Paula kuomah, “Sâwtnawtê chau mi thlêm a, Kristiena mi siem i tum a ni hi,” a ta.",
      "reference": "THILTHAWHAI 26:28"
    },
    {
      "content": "Paula chun, “Sâwt sienla, sâwt naw sienla, nang chau ka ti nawh a, vawisûna ka thu hretuhai po po khawm hi, keia ang bawka um dingin Pathien kuomah ka hni a nih, kawlhai ruok hi chu bun ve loin,” a ta.",
      "reference": "THILTHAWHAI 26:29"
    },
    {
      "content": "Chun, lal leh, Bawrsâp leh, Berniki le an kâwla ṭhunghai le chun an tho tâwl a;",
      "reference": "THILTHAWHAI 26:30"
    },
    {
      "content": "chun, a tumin an feh a, an inbiek a, “Hi mipa hin thina le kawl bunna khawp rau iengkhawm thil a lo thaw luo naw hi,” an ta.",
      "reference": "THILTHAWHAI 26:31"
    },
    {
      "content": "Chun, Agrippain Festa kuom- ah, “Hi mipa hin Kaisar kuoma intlun lo tiem ta naw chu ni sienla, a suok el ding bah,” a ta.",
      "reference": "THILTHAWHAI 26:32"
    }
  ],
  "version": "HMARCLBSI",
  "reference": "THILTHAWHAI 26 HMARCLBSI",
  "audioBibleUrl": null,
  "copyright": " Hmar CL Bible - Pathien Lekhabu Inthieng    Copyright © Bible Society of India, 2015. Used by permission. All rights reserved worldwide.",
  "audioBibleCopyright": null
}
{
  "verses": [
    {
      "content": "Nisienlakhawm, mi pakhat a hming Anania a nuhmei Saphira leh an um a, Anania chun hnuoi a zawr a, a nuhmei hrietin a man a ṭhen a ip tah a.",
      "reference": "THILTHAWHAI 5:1"
    },
    {
      "content": "Chun, a ṭhen a hung chawi a, tirkohai ke bula chun a sie a.",
      "reference": "THILTHAWHAI 5:2"
    },
    {
      "content": "Nisienlakhawm, Peterin, “Ana- nia, Thlarau Inthieng hlêm ding le, hnuoi man a ṭhen ip dingin iengdinga Setanin I lungril a suksip am a na?",
      "reference": "THILTHAWHAI 5:3"
    },
    {
      "content": "A um sûng po khan i ta a ni zing a ni naw am a nih? I zawr hnung khawm khan a man chu i thu thua um a ni naw am a nih? Iengdinga hieng thu hi i lungrila i ngaituo am a na? Mihriem hlêm i ni nawh a, Pathien kuoma khêl hril i ni lem,” a ta.",
      "reference": "THILTHAWHAI 5:4"
    },
    {
      "content": "Chun, Anania chun chuong thu chu a hriet phingleh a tluh a, a thi tah a; chun, a hre taphawt chun an ṭi ta bêk bêk a.",
      "reference": "THILTHAWHAI 5:5"
    },
    {
      "content": "Chun, tlangvâlhai chu an tho a, an tuom a, an zâwn suok a, an phûm tah a.",
      "reference": "THILTHAWHAI 5:6"
    },
    {
      "content": "Chun, dârkar thum lai hnunga chun, a nuhmei chu thil umzie chu hre loin a hung lût a.",
      "reference": "THILTHAWHAI 5:7"
    },
    {
      "content": "Chun, Peterin a kuomah, “Mi hril rawh, Hnuoi chu hieng zât char hin maw in zawr?” a ta. Ama chun, “Uou, hieng zât char hin a nih,” a ta.",
      "reference": "THILTHAWHAI 5:8"
    },
    {
      "content": "Chun, Peterin a kuomah, “Ieng- dinga Lalpa Thlarau infiena dinga in inthuruol am? Ngai ta, i pasal phûmtuhai kepha chu kawtkhâr bulah a hung um tah, nang khawm zâwn dawk an ti che,” a ta.",
      "reference": "THILTHAWHAI 5:9"
    },
    {
      "content": "Chun, kârloin a ke bula chun a tlu nghâl tah a, a thi ve tah a; chun, tlangvâlhai chu an hung lût a, ama chu a thisain an hung hmuh a, an zâwn dawk a, a pasal kâwla chun an phûm tah a.",
      "reference": "THILTHAWHAI 5:10"
    },
    {
      "content": "Chun, kohranhai po po le chuong thu hre taphawt chun an ṭi ta bêk bêk a.",
      "reference": "THILTHAWHAI 5:11"
    },
    {
      "content": "Chun, mi lai Pathienin tirkohai kutin inchikna le thilmak tamtak a thaw hlak. Annirawi chu an rêngin lungril hmunkhatin Solomon Tuol- pûka chun an inkhâwm hlak.",
      "reference": "THILTHAWHAI 5:12"
    },
    {
      "content": "Mi dang ruok chu tukhawm anni lai an ṭhang ve ngam ta nawh; nisienlakhawm, anni chu miin an inpâk hlak.",
      "reference": "THILTHAWHAI 5:13"
    },
    {
      "content": "Chun, a ring tharhai nuhmei le pasal tamtakin Lalpa kuoma chun an hung belsa nâwk zuol hlak a.",
      "reference": "THILTHAWHAI 5:14"
    },
    {
      "content": "Chuongchun, mi damnawhai khawm kawtthlêrhaiah an zâwn dawk a, khumahai, puonphaahai an inzâltir a, “Peter fe malamin a hlimin a ṭhen bêk a hlie theina dingin,” an ta.",
      "reference": "THILTHAWHAI 5:15"
    },
    {
      "content": "Chun, Jerusalem kâwl vêl khuoa inthawkin mipuihai khawm chu damnawhai, khawhri inthieng- naw isawisakhai hung ṭhuoiin an hung khâwm a; chuonghai khawm chu an hung dam ta seng a.",
      "reference": "THILTHAWHAI 5:16"
    },
    {
      "content": "Chun, thiempu Laltak le a ruolhai po po an hung inthawk a, (chuong a ruolhai chu Saddukai pâwl an nih,) an îtthîk bêk bêk a,",
      "reference": "THILTHAWHAI 5:17"
    },
    {
      "content": "tirkohai chu an man a, vântlâng intângna inah an khum tah a.",
      "reference": "THILTHAWHAI 5:18"
    },
    {
      "content": "Nisienlakhawm, Lalpa vântirko pakhatin, kawtkhârhai chu a hung hawng a, a ṭhuoi suok tah a,",
      "reference": "THILTHAWHAI 5:19"
    },
    {
      "content": "“Pathien biekinah va ngîr unla, mi kuomah hieng hringna thu po po hi va hril ro,” a ta.",
      "reference": "THILTHAWHAI 5:20"
    },
    {
      "content": "Chun, chu thu chu an hrietin khawvar hun vêla chun Pathien biekinah an va lût a, an inchûktir a. Nisienlakhawm, Thiempu Laltak le a ruolhai chu an hung a, rorêltuhai le Israel thlahai upahai po po an ko khâwm a, tirkohai chu hung inṭhuoitir dingin intângna ina chun mi an tir a.",
      "reference": "THILTHAWHAI 5:21"
    },
    {
      "content": "Nisienlakhawm, manmihai chu an va tlung chun intângna ina chun anni chu an hmu si nawh; chuong- chun, an kîr nâwk a,",
      "reference": "THILTHAWHAI 5:22"
    },
    {
      "content": "“Intângna in chu himtaka inkhârin, a vêngtuhai khawm kawt- khâr bula ngîrin kan hmu sih a; nisienlakhawm, kan hei hawng a, a sûngah tukhawm kan hmu si nawh,” tiin an hril a.",
      "reference": "THILTHAWHAI 5:23"
    },
    {
      "content": "Chun, Pathien biekin hotu le thiempu lalhaiin chuong thu chu an hrietin, “Hieng hi iengtin tak inphuong a ti maw?” tiin an thua chun an lunginzîng ta bêk bêk a.",
      "reference": "THILTHAWHAI 5:24"
    },
    {
      "content": "Chun, mi pakhat a hung a, an kuomah, “Ngai ta u, intângna ina mi inkhumhai khan Pathien biekinah ngîrin mi an inchûktir ka ti!” tiin an hung hril a.",
      "reference": "THILTHAWHAI 5:25"
    },
    {
      "content": "Chuongchun, hotu chu manmi- hai le chun an va feh a, vântlâng an ṭi leiin tlangtakin an hung ṭhuoi a, chuong naw chun lunga dêng an ṭih a.",
      "reference": "THILTHAWHAI 5:26"
    },
    {
      "content": "Chun, an hung ṭhuoi tlung chun rorêltuhai hmaa chun an inngîrtir a. Chun, Thiempu Laltak chun an kuomah,",
      "reference": "THILTHAWHAI 5:27"
    },
    {
      "content": "“Hi hming hin inchûktir lo ding kan ti tlat ta cheu kha; hre ro, in thu inchûktirin Jerusalem in suksip vawng ta hi; chu mipa sukhlum bul chu mîn tumtir in tum a ni hi,” tiin a suosal a.",
      "reference": "THILTHAWHAI 5:28"
    },
    {
      "content": "Nisienlakhawm, Peter le tirko- hai chun, “Mihriem thu nêkin Pathien thu kan zâwm lem ding a nih.",
      "reference": "THILTHAWHAI 5:29"
    },
    {
      "content": "Nangnîn Isu thinga khaikângin in sukhlum kha, ei thlatuhai Pathienin a keitho nâwk tah a nih.",
      "reference": "THILTHAWHAI 5:30"
    },
    {
      "content": "Ama ngei kha Pathienin Lal le Sandamtua um dingin a changtieng a chawimawi tah, Israelhai suol insim- tir ding le ngaidam dingin.",
      "reference": "THILTHAWHAI 5:31"
    },
    {
      "content": "Chuong thu chu, a hretuhai kan ni hi, Thlarau Inthieng, Pathienin a thu zâwm taphawthai kuoma a pêk kha, a hretu a ni ve bawk a,” an ta, an dawn a.",
      "reference": "THILTHAWHAI 5:32"
    },
    {
      "content": "Chun, anni chun chuong thu chu an hrietin an lungril a khei tah a, sukhlum an tum tah a.",
      "reference": "THILTHAWHAI 5:33"
    },
    {
      "content": "Nisienlakhawm, rorêltuhai lai chun, a hming Gamaliel, Pharisai, Dân hretu, mi po po laia hminginthangtak, mi pakhat chu a ngîr a, chuhai chu insuoktir phawt dingin thu a pêk a.",
      "reference": "THILTHAWHAI 5:34"
    },
    {
      "content": "Chun, rorêltuhai kuoma chun, “Nangni Israel mihai, hihai chunga in thil thaw tum hi fîmkhur ro.",
      "reference": "THILTHAWHAI 5:35"
    },
    {
      "content": "Tuta hma khawm khan, Theo- da, ‘Mi lien ka nih,’ tiin a hung um a, chu mipa kuoma chun mi tamtak, za li lai an lo kawp a. Ama chu sukhlumin a um tah a; a thu zâwm taphawt chu an rêngin an indar ta vawng a, iengkhawm an ni ta nawh.",
      "reference": "THILTHAWHAI 5:36"
    },
    {
      "content": "Chu mipa um hnung chun, hming ziek lai khan Galili rama mi Juda kha a hung um nâwk a, a kuomah mi ṭhenkhat a hîp nâwk a, nisienlakhawm, ama chu a thi tah a, a thu zâwm taphawt chu an rêngin an indar ta vawng a.",
      "reference": "THILTHAWHAI 5:37"
    },
    {
      "content": "Chuleiin, tuhin ka ti cheu hi, hieng mihai hi tâwk naw unla, um el raw hai se; hieng an thil thaw tum le an thilthaw hi mihriem ithaw suok el a ni chun bohmang a tih;",
      "reference": "THILTHAWHAI 5:38"
    },
    {
      "content": "amiruokchu, Pathien ithaw suok a ni chun anni sukbohmang thei naw ti niu; chuong naw chun, Pathien do ni hlau rawi in tih,” a ta. Chun, a hril chu rem an ti tah a.",
      "reference": "THILTHAWHAI 5:39"
    },
    {
      "content": "Chuongchun, tirkohai chu an ko a, an vuok a, chu zo chun Isu hminga thu hril lo ding ti tlatin an insuo tah a.",
      "reference": "THILTHAWHAI 5:40"
    },
    {
      "content": "Chuongchun, rorêltuhai laia inthawk chun an suok a, chu hming leia muolphona tuor tlâka ruot an ni leiin an lâwm hleh a.",
      "reference": "THILTHAWHAI 5:41"
    },
    {
      "content": "Chun, ni tin Pathien biekina le anni inahai, “Isu chu Krista a nih,” tiin inchûktir le hril an ma nawh.",
      "reference": "THILTHAWHAI 5:42"
    }
  ],
  "version": "HMARCLBSI",
  "reference": "THILTHAWHAI 5 HMARCLBSI",
  "audioBibleUrl": null,
  "copyright": " Hmar CL Bible - Pathien Lekhabu Inthieng    Copyright © Bible Society of India, 2015. Used by permission. All rights reserved worldwide.",
  "audioBibleCopyright": null
}
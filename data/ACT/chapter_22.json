{
  "verses": [
    {
      "content": "“Unauhai, pahai, tuhin in kuomah ka thiemna thu ka hril ding cheu a ni hi lo ngai ro,” a ta.",
      "reference": "THILTHAWHAI 22:1"
    },
    {
      "content": "Chun, Hebrai ṭawngin an kuomah thu a hril ti an hriet phingin an to nâwk zuol a;",
      "reference": "THILTHAWHAI 22:2"
    },
    {
      "content": "chun, ama chun, “Juda mi ka nih, Kiliki ram Tarsa khuoa pieng ka nih; nisienlakhawm, hi khuoa hin Gamaliel ke bula inchûka inṭhang lien ka nih, ei thlatuhai Dân khermeitak chu inchûka um hlak ka nih, vawisûna nangni ang tak hin, Pathien ta dinga ṭhahnem bawk hlak ka nih.",
      "reference": "THILTHAWHAI 22:3"
    },
    {
      "content": "Hi Lama mihai hi sukhlum rau khawpin ka suknawmna hlak a, a nuhmei a pasalin ka khuop a, intângna inah kân khumtir hlak a.",
      "reference": "THILTHAWHAI 22:4"
    },
    {
      "content": "Thiempu Laltak le upahai po po khawmin chuong thu chu an mi hrietpui thei, an kuoma inthawka unauhai pêk dingin lekha ka hmu kha; chun, Damaskaa um taphawt an hrem dingin, khuop puma Jeru- salema ṭhuoi dingin ka fe kha.",
      "reference": "THILTHAWHAI 22:5"
    },
    {
      "content": "“Chun, ka feh a, Damaska khaw kâwl ka tlung chun, sûnbu fâk pha laiin, kârloin vâna inthawka var nasatak ka vêlah a hung var phut a.",
      "reference": "THILTHAWHAI 22:6"
    },
    {
      "content": "Chun, hnuoiah ka tluh a, ka kuomah, ‘Saula, Saula, nangin ieng- dinga i mi suknawmna am a na?’ tiin rawl ka hriet a.",
      "reference": "THILTHAWHAI 22:7"
    },
    {
      "content": "Chun, keiin, ‘Tu am i na, Lalpa?’ tiin ka dawn a. Ama chun ka kuomah, ‘Nazareth Isu i suknawmnat hi ka nih,’ a ta.",
      "reference": "THILTHAWHAI 22:8"
    },
    {
      "content": "Ka ruolhai chun var chu an hmu dea chu, a mi betu rawl ruok chu an hriet nawh.",
      "reference": "THILTHAWHAI 22:9"
    },
    {
      "content": "Chun, keiin, ‘Lalpa, ieng am thâwng ka ta?’ ka ta. Lalpa chun ka kuomah, ‘Tho la, Damaskaah lût rawh, thil po po i thaw dinga ruot taphawt chu hril an ti che,’ a ta.",
      "reference": "THILTHAWHAI 22:10"
    },
    {
      "content": "Chun, chu var nasat lei chun khuo ka hmu thei ta nawh a, ka ruolhaiin kutin an mi kei a, Damaskaah ka lût tah a.",
      "reference": "THILTHAWHAI 22:11"
    },
    {
      "content": "“Chun, mi pakhat, Anania, Dân kawnga Pathien ngaisak le chutaka Juda umhai po po kuoma hming ṭha chu,",
      "reference": "THILTHAWHAI 22:12"
    },
    {
      "content": "ka kuomah a hung a, ka kâwlah a ngîr a, ka kuomah, ‘Unau Saula, mitvar nei rawh,’ a mi ta. Chu lai tak chun ka mit chu a hung var a, ama ka hang hmu tah a.",
      "reference": "THILTHAWHAI 22:13"
    },
    {
      "content": "Chun, ama chun, ‘Ei thlatuhai Pathienin a ditzâwng hre ding le, Mi feltak chu hmua, a ṭawngbau khawm hre dingin a ruot ta che.",
      "reference": "THILTHAWHAI 22:14"
    },
    {
      "content": "I hmu le i hriet thua khan mi po po kuomah ama thu hretu nîng i tih.",
      "reference": "THILTHAWHAI 22:15"
    },
    {
      "content": "Chun, iengdinga i la um zing am? Tho la, ama hming lam pumin baptisma chang la, i suolhai sâwpfai ta la,’ a mi ta.",
      "reference": "THILTHAWHAI 22:16"
    },
    {
      "content": "“Chun, Jerusalema hin ka kîr nâwk hnungin, Pathien biekina ka ṭawngṭai laiin, zêlin ka um a;",
      "reference": "THILTHAWHAI 22:17"
    },
    {
      "content": "chun, ‘Inhmaw la, Jerusalema inthawkin suok rawh; ka chanchin i hril ding chu an pawm âwm naw hi,’ a mi ti lai ka hmuh a.",
      "reference": "THILTHAWHAI 22:18"
    },
    {
      "content": "“Chun, keiin, ‘Lalpa inkhâwm- na in tinah a ringtu che taphawt intângna inah ka khum a, ka vuok hlak kha an hriet sih a;",
      "reference": "THILTHAWHAI 22:19"
    },
    {
      "content": "chun, i thu hretu Stephan thisen an insuo lai khan kei khawm an kâwlah ka ngîr a, ka lo remtih a, a sukhlumtuhai puonhai dâm ka lo vêng tâwl bawk a nih,’ ka ta.",
      "reference": "THILTHAWHAI 22:20"
    },
    {
      "content": "“Chun, ama chun, ‘Fe rawh; hitaka inthawka hlatakah, Jentail- hai kuomah tir lem ka ti che,’ a mi tih a,” a ta.",
      "reference": "THILTHAWHAI 22:21"
    },
    {
      "content": "Chun, chu thu chen chun an ngai a, rawl inringtakin, “Mi hieng ang hrep hi, khawvêla inthawkin sukbohmang ro, hring tlâk khawm a ni nawh,” an ti tah a.",
      "reference": "THILTHAWHAI 22:22"
    },
    {
      "content": "An khêk a, an puonhai an hlîp a, an pei a, pilvut an vânvawr a,",
      "reference": "THILTHAWHAI 22:23"
    },
    {
      "content": "chuongchun, sipai hotu laltak chun Paula chu kulbîng sûnga ṭhuoi lût thu a pêk a, a chunga chuong ang lâwma an khêkna san chu hrietna dingin vuok puma suosal dingin a tih a.",
      "reference": "THILTHAWHAI 22:24"
    },
    {
      "content": "Chun, savun hruia an khuop zoin, Paulain a kâwla ngîr sipai za hotu kuoma chun, “Rom mi hrim hrim in vuok thei am a nih? thiemnaw inchangtir hnung khawm ni si loin,” a ta.",
      "reference": "THILTHAWHAI 22:25"
    },
    {
      "content": "Sipai za hotu chun chu chu a hriet phingleh, sipai hotu laltak kuomah chun a feh a, “I thil thaw ding hi fimkhur raw khai! Hi mipa hi Rom mi a lo nih ie,” a ta, a hril a.",
      "reference": "THILTHAWHAI 22:26"
    },
    {
      "content": "Chun, sipai hotu laltak chu a hung a, a kuomah, “Rom mi i ni maw? Mi hril rawh,” a ta. Ama chun, “Nih e,” a ta.",
      "reference": "THILTHAWHAI 22:27"
    },
    {
      "content": "Sipai hotu laltak chun, “Chu khuoa mi ni dingin kei chu tangka tamtak ka sêng annaw,” a ta, a dawn a. Paula chun, “Kei chu Rom mia pieng hrim ka nih,” a ta.",
      "reference": "THILTHAWHAI 22:28"
    },
    {
      "content": "Chuongchun, sawisak puma suosal tumtuhai chun ama chu an mâksan nghâl tah a; sipai hotu laltak khawmin Rom mi a nih ti a hriet chun a ṭih a, ama a khuop lei khan a ṭi bawk a.",
      "reference": "THILTHAWHAI 22:29"
    },
    {
      "content": "Chun, a zînga chun Judahaiin ieng leiin am Paula an hêka ti hriet fel tumin sipai hotu laltak chun ama chu a sût a, thiempu lalhai le rorêltuhai po po inkhâwm dingin thu a pêk a, Paula a ṭhuoi thlâk a, an hmaah ân ngirtir ta a.",
      "reference": "THILTHAWHAI 22:30"
    }
  ],
  "version": "HMARCLBSI",
  "reference": "THILTHAWHAI 22 HMARCLBSI",
  "audioBibleUrl": null,
  "copyright": " Hmar CL Bible - Pathien Lekhabu Inthieng    Copyright © Bible Society of India, 2015. Used by permission. All rights reserved worldwide.",
  "audioBibleCopyright": null
}
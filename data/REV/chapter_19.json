{
  "verses": [
    {
      "content": "Chuong hnunga chun vânah mipui nasatakhai rawl inring- tak ni âwmtak hin, “Halleluia, san- damna dâm, ropuina dâm, thil- thawtheina dâm, ei Pathien ta a nih.",
      "reference": "THUPHUONGSUO 19:1"
    },
    {
      "content": "A rorêlnahai chu ân dikin a fel a nih. Ama chun nawchizawr ropuitak, a mi dit chîng leia hnuoi suk- khawhlotu chu, a ro a rêl a, a suokhai thisen insuo phuba chu a kutin a lâk ta hi, an ti ka hriet a.”",
      "reference": "THUPHUONGSUO 19:2"
    },
    {
      "content": "Chun, “Halleluia! A khu chu chatuonin a tungin fêng a tih,” an ti nâwk a.",
      "reference": "THUPHUONGSUO 19:3"
    },
    {
      "content": "Chun, upa sâwmhni le pali le thilhring palihai chu an bawkkhup a, “Amen, Halleluia,” tiin Pathien lalṭhungphaa ṭhung chu chibai an bûk a.",
      "reference": "THUPHUONGSUO 19:4"
    },
    {
      "content": "Chun, lalṭhungphaa inthawkin rawl a hung suok a, “Nangni a suok po po, ân zâtu mi lien le mi chînhai, ei Pathien chu inpâk ro,” a ta.",
      "reference": "THUPHUONGSUO 19:5"
    },
    {
      "content": "Chun, mipui nasatak rawl ang le, tui tamtak ri ang le, vâninrûm nasatak ri angin, “Halleluia, Lalpa ei Pathien Iengkimthawthei chun ro a rêl ta hi.",
      "reference": "THUPHUONGSUO 19:6"
    },
    {
      "content": "Hlimtakin lâwm inla, ama chawimawi ei tiu, Berâmte nuhmei nei chu a hun ta sih a; a mo khawm ânzo tah,” a ti ka hriet.",
      "reference": "THUPHUONGSUO 19:7"
    },
    {
      "content": "Puon zai inhmi faitak, vârtak sil phal pêk a nih a, (puon zai inhmi chu mi inthienghai thilthaw fel a ni sih a.)",
      "reference": "THUPHUONGSUO 19:8"
    },
    {
      "content": "Chun, “ ‘Berâmte nuhmei neina ruoiṭhea fielhai chu an hamṭha ie,’ tiin ziek rawh,” a mi tih a. Chun, ka kuomah, “Hieng thu hi Pathien thu tak a nih,” a ti bawk a.",
      "reference": "THUPHUONGSUO 19:9"
    },
    {
      "content": "Chuongchun, Pathien chibai bûka bûk dingin a ke bulah ka bawkkhup a. Chun, ama chun ka kuomah, “Hienghin thaw naw raw khai, kei chu nangma le i unau, Isu inhriettirna thu pawmhai suok chan- pui ka ni annâwm; Pathien chibai bûk lem rawh; Isu inhriettirna thu chu thu hrilna thlarau a ni sih a,” a ta.",
      "reference": "THUPHUONGSUO 19:10"
    },
    {
      "content": "Chun, vân inhawng ka hmuh a; chun, ngai ta, sakawr vâr le a chunga chuong Ringum le Indiktak, an iti chu ka hmu bawk a; ama chun feltakin ro a rêl a, mi a do hlak.",
      "reference": "THUPHUONGSUO 19:11"
    },
    {
      "content": "A mithai chu meichawk ang a na, lallukhum tamtak a khum a, achun, hming ziek ama chau naw chun tûkhawmin an ihriet naw a nei a.",
      "reference": "THUPHUONGSUO 19:12"
    },
    {
      "content": "Puon thisen kai a sil a, a hminga chun, “Pathien Thu,” an ta.",
      "reference": "THUPHUONGSUO 19:13"
    },
    {
      "content": "Vâna sipaihai chun, puon zai inhmi vârtak, faitak silin, sakawr vârhai chunga chuongin an zui a.",
      "reference": "THUPHUONGSUO 19:14"
    },
    {
      "content": "Chun, a baua inthawkin kâwl- hnâm ngeitak a suok a, chu chu hnam tin a sâtna ding a nih; chun, thîr hmawlin an ro rêl a ta; Pathien Iengkimthawthei lunginsen nasatna grêp sâwrna khura chun sir sâwr a tih.",
      "reference": "THUPHUONGSUO 19:15"
    },
    {
      "content": "Chun, a puona le a êlpuia chun, “Lalhai Lal le hotuhai Hotu,” tia hming ziek a um.",
      "reference": "THUPHUONGSUO 19:16"
    },
    {
      "content": "Chun, nisaa khin vântirko ngîr ka hmuh a; ama chun vânlaizâwla vate vuong po pohai kuoma chun rawl inringtaka khêkin, “Pathien ruoi ropuitak ṭhenaa chun hung inkhâwm ro,",
      "reference": "THUPHUONGSUO 19:17"
    },
    {
      "content": "lal sa dâm, sipai hotu sa dâm, mi hrât sa dâm, sakawr sa le a chunga chuong sa dâm, mi po po– suok le suok naw, a lien a chîn khawm-an sa in fâk theina dingin,” a tih a.",
      "reference": "THUPHUONGSUO 19:18"
    },
    {
      "content": "Chun, Sahrâng dâm, hnuoia lalhai dâm, an sipaihai dâm, sakawr chunga chuong kha do ding le a sipaihai chu do dinga an inkhâwm ka hmuh a.",
      "reference": "THUPHUONGSUO 19:19"
    },
    {
      "content": "Chun, Sahrâng chu an man a, zâwlnei tehlêm-Sahrâng inchikna nei le a lim chibai bûktuhai a hlêmna hlak thilmak a mithmua thawtu kha-an man sah a. An pahni chun kâta kâng mei dîla chun a hringin an pei a.",
      "reference": "THUPHUONGSUO 19:20"
    },
    {
      "content": "Mi danghai chu sakawr chunga chuong kâwlhnâm, a baua inthawka suok khan sâthlum an ni tah a; vate po po chu an sahai fain an khawp ta vawng a.",
      "reference": "THUPHUONGSUO 19:21"
    }
  ],
  "version": "HMARCLBSI",
  "reference": "THUPHUONGSUO 19 HMARCLBSI",
  "audioBibleUrl": null,
  "copyright": " Hmar CL Bible - Pathien Lekhabu Inthieng    Copyright © Bible Society of India, 2015. Used by permission. All rights reserved worldwide.",
  "audioBibleCopyright": null
}
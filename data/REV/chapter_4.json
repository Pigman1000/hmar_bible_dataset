{
  "verses": [
    {
      "content": "Chuong thil hnunga chun ka hang en a, chun, ngai ta, vânah kawtkhâr inhawng ka hmuh a; chun, rawl ka hriet hmasak, tawtawrâwt ri anga mi bie khan, “Hitaka hin hung rawh, chuongchun, tuta hnunga thil hung um dinghai inentir ka ti che,” a ta.",
      "reference": "THUPHUONGSUO 4:1"
    },
    {
      "content": "Chun, kârloin Thlarauin ka lo um nghâl tah a; chun, ngai ta, vânah lalṭhungpha a lo inṭhut a, chu ṭhungphaa chun mi pakhat a lo ṭhung bawk a.",
      "reference": "THUPHUONGSUO 4:2"
    },
    {
      "content": "Chu a ṭhung chu jaspi le sardion lung ang elin ân lang a; chun, lalṭhungpha vêla chun sumrisâng, ena smaragdin lung ang, ân zâm a.",
      "reference": "THUPHUONGSUO 4:3"
    },
    {
      "content": "Lalṭhungpha vêla chun lalṭhung- pha sâwmhni le pali a um a; chun lalṭhungphahaia chun upa sâwmhni le pali puon vâr sila ṭhung ka hmu a, rângkachak lallukhumhai an khum a.",
      "reference": "THUPHUONGSUO 4:4"
    },
    {
      "content": "Lalṭhungphaa inthawk chun kâwlinlep dâm, rawl dâm, vâninrûm dâm a hung suok dur dur a. Chun, meiser pasari lalṭhungpha hmaa chun a chawk a, chuong chu Pathien thlarau pasari kha an nih.",
      "reference": "THUPHUONGSUO 4:5"
    },
    {
      "content": "Chun, lalṭhungpha hmaa chun hlimen tuisuoriet ang, krustal lung ang el a um a; chun, Lalṭhungpha laia le lalṭhungpha vêlah thilhring pali hma tieng le hnung tieng mita sip, an um a.",
      "reference": "THUPHUONGSUO 4:6"
    },
    {
      "content": "Thilhring pakhatna chu sakei- baknei ang a na, thilhring pahnina chu sebâwngte ang a na, thilhring pathumna chun mihriem hmêl ang a put a, thilhring palina chu mupui vuong lai ang a nih.",
      "reference": "THUPHUONGSUO 4:7"
    },
    {
      "content": "Chun, thilhring pali chu thla paruk seng nei, an pumin an sûng tieng chena mita sip an nih. “Lalpa Pathien Iengkimthawthei, Um ta le, um zing le hung um ding chu, Ân thieng ie, ân thieng ie, ân thieng ie,” tiin sûn le zân an châwl ngai nawh.",
      "reference": "THUPHUONGSUO 4:8"
    },
    {
      "content": "Chun, thilhringhai chun lal- ṭhungphaa ṭhung chatuona hring zing chu an sukropuia, an chawi- mawia, lâwmthu an hril po leh,",
      "reference": "THUPHUONGSUO 4:9"
    },
    {
      "content": "upa sâwmhni le pali hai chu lalṭhungphaa ṭhung hmaa chun an bawkkhup a, chatuona hring zing chu chibai an bûk a, an lallukhumhai chu lalṭhungpha hmaa chun an sieh a,",
      "reference": "THUPHUONGSUO 4:10"
    },
    {
      "content": "“Nang kan Lalpa le kan Pathien, Ropuina dâm, chawimawina dâm, thilthawtheina dâm chu Hmu tlâk i nih ie, Nangin iengkim i siem a, I dit leia um le siem An ni bawk sih a,” tiin.",
      "reference": "THUPHUONGSUO 4:11"
    }
  ],
  "version": "HMARCLBSI",
  "reference": "THUPHUONGSUO 4 HMARCLBSI",
  "audioBibleUrl": null,
  "copyright": " Hmar CL Bible - Pathien Lekhabu Inthieng    Copyright © Bible Society of India, 2015. Used by permission. All rights reserved worldwide.",
  "audioBibleCopyright": null
}
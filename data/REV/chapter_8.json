{
  "verses": [
    {
      "content": "Inchikna pasarina chu a hang sût phingleh, dâr chenve lai vân chu a dei ṭhuop a.",
      "reference": "THUPHUONGSUO 8:1"
    },
    {
      "content": "Chun, vântirko pasari Pathien hmaa ngîr hlakhai chu ka hmuh a; an kuomah tawtawrâwt pasari an pêk a.",
      "reference": "THUPHUONGSUO 8:2"
    },
    {
      "content": "Chun, vântirko dang a hung a, rângkachak riminhnik rawna bâwm chawiin mâichâm kâwla chun a ngîr tah a; lalṭhungpha hmaa rângkachak mâichâm chunga mi inthienghai po po ṭawngṭainahai belsana dingin, riminhnik tamtak a kuomah an pêk a.",
      "reference": "THUPHUONGSUO 8:3"
    },
    {
      "content": "Riminhnik raw khu chu vântirko kuta inthawk chun Pathien hmaah a hang fe tah a, mi inthienghai ṭawng- ṭainahai le chun.",
      "reference": "THUPHUONGSUO 8:4"
    },
    {
      "content": "Chun, vântirko chun riminhnik rawna bâwm chu a lâk a, mâichâma meiin a suksip a, hnuoiah a peithlâk tah a; chuongchun, vâninrûm dâm, rawl dâm, kâwlinlep dâm, simkhaw- leihnuoi inhnîng dâm, a hung um ve nghâl tah a.",
      "reference": "THUPHUONGSUO 8:5"
    },
    {
      "content": "Chun, vântirko pasari tawtaw- râwt pasari chawihai chu mût dingin an inbuotsai tah a.",
      "reference": "THUPHUONGSUO 8:6"
    },
    {
      "content": "A hmasatak chun a hang mût a, riel le mei, thisen le inpawl, a hung um nghâl a, chu chu hnuoia pei thlâkin a um tah a; hnuoi hmun thuma ṭhea hmun khat a kâng hmang a, thinghai khawm hmun thuma ṭhea hmun khat a kâng hmang a, hlohna hring po po khawm a kâng hmang ta bawk a.",
      "reference": "THUPHUONGSUO 8:7"
    },
    {
      "content": "Vântirko pahnina chun a hang mût a; chuongchun, tlâng lientak meia kâng lai ang tuisuorietah an pei thlâk a.",
      "reference": "THUPHUONGSUO 8:8"
    },
    {
      "content": "Chuongchun, tuisuoriet hmun thuma ṭhea hmun khat chu thisenin a hung inchang tah a. Tuisuorieta thilsiem, hringna neihai chu, hmun thuma ṭhea hmun khat chu an thi ta bawk a, lawnghai khawm hmun thuma ṭhea hmun khat chu suksiet a ni ta bawk a.",
      "reference": "THUPHUONGSUO 8:9"
    },
    {
      "content": "Vântirko pathumna chun a hang mût a; chuongchun, arasi lien- tak, meiser anga chawk, vâna in- thawkin a hung tlah a, vadung hmun thuma ṭhea hmun khat le tuikhurhai chu a del tah a.",
      "reference": "THUPHUONGSUO 8:10"
    },
    {
      "content": "Chu arasi hming chu Sairam a nih. Tui hmun thuma ṭhea hmun khat chu sairamah a hung inchang tah a; chuongchun, chu tui chu an dâwn a, mi tamtak an thih a, a hung khâk tâk leiin.",
      "reference": "THUPHUONGSUO 8:11"
    },
    {
      "content": "Vântirko palina chun a hang mût a; chuongchun, nisa hmun thuma ṭhea hmun khat, thla hmun thuma ṭhea hmun khat, arasihai khawm hmun thuma ṭhea hmun khat chu suksiet a ni tah a; chuonghai hmun thuma ṭhea hmun khat chu ân thimna ding le, sûn chu hmun thuma ṭhea hmun khat a var nawna dingin, zân khawm chuong ang bawkin a nih.",
      "reference": "THUPHUONGSUO 8:12"
    },
    {
      "content": "Chun, ka hang en a, mupui vân- laizâwla vuongin, rawl inringtakin, “Vantirko pathum tawtawrâwt la mût ding, chu ri la hung um dinghai lei chun hnuoia umhai chung a rik ie, a rik ie, a rik ie!” a ti ka hriet a.",
      "reference": "THUPHUONGSUO 8:13"
    }
  ],
  "version": "HMARCLBSI",
  "reference": "THUPHUONGSUO 8 HMARCLBSI",
  "audioBibleUrl": null,
  "copyright": " Hmar CL Bible - Pathien Lekhabu Inthieng    Copyright © Bible Society of India, 2015. Used by permission. All rights reserved worldwide.",
  "audioBibleCopyright": null
}
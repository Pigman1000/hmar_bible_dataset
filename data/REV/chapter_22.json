{
  "verses": [
    {
      "content": "Chun, ama chun, a khawlai taka, hringna tui vadung, krustal lung anga tle, Pathien le Berâmte lalṭhungphaa inthawka hung suok, a mîn entir a.",
      "reference": "THUPHUONGSUO 22:1"
    },
    {
      "content": "Chun, vadung pang tuoka chun Hringna Thing, chi tum sâwm le pahnia ra, thla kipa ra, a um a; chu thing hnahai chu hnam tin sukdamna ding a nih.",
      "reference": "THUPHUONGSUO 22:2"
    },
    {
      "content": "Chun, ṭawngsie hrim um nâwk ta naw nih a, Pathien le Berâmte lal- ṭhungpha chu um lem tâng a tih; chuongchun, a suokhai chun a rawng bâwl an ta,",
      "reference": "THUPHUONGSUO 22:3"
    },
    {
      "content": "a hmêl hmûng an ta, a hming chu an bâwkah chuong bawk a tih.",
      "reference": "THUPHUONGSUO 22:4"
    },
    {
      "content": "Chun, zân um nâwk ta naw nih a; khâwnvar le nisa var ngai naw ni hai a; Lalpa Pathien chun anni a ên ding a ni sih a; chuongchun, chatuonin ro rêl an tih.",
      "reference": "THUPHUONGSUO 22:5"
    },
    {
      "content": "Chun, ama chun ka kuomah, “Hieng thu hi ring a umin ân dik a nih; chuongchun, Lalpa zâwlneihai thlarau Pathien chun, thil hung tlung vak dinghai chu a suokhai kuoma inentir dingin, a vântirko a tir a nih.",
      "reference": "THUPHUONGSUO 22:6"
    },
    {
      "content": "Chun, ngai ta, ka hung vak ding a nih,” a ta. Hi lekhabu hrillâwkna pawm taphawt chu an hamṭha.",
      "reference": "THUPHUONGSUO 22:7"
    },
    {
      "content": "Kei Johan hieng thil po po hmutu le hretu chu ka nih. Chun, ka hrieta ka hmu chun hieng thil mîn entirtu vântirko ke bulah Pathien chibai bûka bûk dingin ka bawkkhup a.",
      "reference": "THUPHUONGSUO 22:8"
    },
    {
      "content": "Ama chun ka kuoma, “Hienghin chu thaw naw raw khai; kei chu nangma le i unau zâwlneihai le, hi lekhabu pawmtuhai suok chanpui ka nih annâwm, Pathien chibai bûk lem rawh,” a ta.",
      "reference": "THUPHUONGSUO 22:9"
    },
    {
      "content": "Chun, ama chun ka kuomah, “Hi lekhabu hrillâwkna thuhai hi ip naw; a hun chu a hung tlung ding a ni ta sih a.",
      "reference": "THUPHUONGSUO 22:10"
    },
    {
      "content": "Mi felnaw chu sukfelnawin um zing raw se, mi inthiengnaw chu sukthiengnawin um zing raw se, mi fel chu sukfelin um zing raw se, mi inthieng chu sukthiengin um zing raw se.",
      "reference": "THUPHUONGSUO 22:11"
    },
    {
      "content": "“Ngai ta, ka hung vak ding a nih; mi tin an thilthaw ang peia pêk dingin ka lâwmman ka kuomah a um a.",
      "reference": "THUPHUONGSUO 22:12"
    },
    {
      "content": "Kei Alpha le Omega, a Hmasa- tak le a Nuhnungtak, a Bul le a Tâwp ka nih.",
      "reference": "THUPHUONGSUO 22:13"
    },
    {
      "content": "Hringna Thing chunga chun thu an nei theina ding le, kawtkhâra chun khuoa an lût theina dinga an puon sâwpfaihai chu an hamṭha.",
      "reference": "THUPHUONGSUO 22:14"
    },
    {
      "content": "Tuola chun, ui dâm, dawithiem dâm, indit chîng dâm, tuolthat dâm, milim bie dâm, khêl ngaina le khêlinhlip taphawthai chu um an tih.",
      "reference": "THUPHUONGSUO 22:15"
    },
    {
      "content": "“Kei Isu hin kohranhai ta ding- in hieng thu hi in kuomah inhriettir dingin ka vântirko chu ka hung tir a nih. David bulpui le a thla arasi vartak, sikhawvar chu ka nih,” a ta.",
      "reference": "THUPHUONGSUO 22:16"
    },
    {
      "content": "Thlarau le mo chun, “Hung rawh,” an tih a. A hre taphawt chun, “Hung rawh,” ti raw se. Dangchâr taphawt hung raw se; a nuom taphawtin hringna tui hi a thlâwnin la raw se.",
      "reference": "THUPHUONGSUO 22:17"
    },
    {
      "content": "Hi lekhabu hrillâwkna thu hre taphawt chu kân hriettir; tûkhawmin hieng thu hi a belsa chun, a lekhabua hremna ziekhai hi, Pathienin a chungah belsa vêng a tih;",
      "reference": "THUPHUONGSUO 22:18"
    },
    {
      "content": "chun, tûkhawmin hi hrillâwkna lekhabu thua inthawka thu a lâk- hmang chun hi lekhabua ziek Hring- na Thing le Khaw Inthienga a chan chu Pathienin la hmang vêng a tih.",
      "reference": "THUPHUONGSUO 22:19"
    },
    {
      "content": "Hieng thu inhriettirtu hin, “Anih, ka hung vak ding a nih,” a tih. Amen, hung ta la, Lalpa Isu.",
      "reference": "THUPHUONGSUO 22:20"
    },
    {
      "content": "Lalpa Isu lunginsietna chu mi inthienghai kuomah um raw se. Amen.",
      "reference": "THUPHUONGSUO 22:21"
    }
  ],
  "version": "HMARCLBSI",
  "reference": "THUPHUONGSUO 22 HMARCLBSI",
  "audioBibleUrl": null,
  "copyright": " Hmar CL Bible - Pathien Lekhabu Inthieng    Copyright © Bible Society of India, 2015. Used by permission. All rights reserved worldwide.",
  "audioBibleCopyright": null
}
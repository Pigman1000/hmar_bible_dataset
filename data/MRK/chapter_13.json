{
  "verses": [
    {
      "content": "Chun, Pathien biekina in- thawka a fe suok lai chun, a închûktirhai laia mi pakhatin a kuomah, “Inchûktirtu, en ta, a lung le inhai hi a ropui hle a nih,” a ta.",
      "reference": "MARKA 13:1"
    },
    {
      "content": "Chun, Isûn a kuomah, “Hieng in nasatak hi in hmu maw? Sukchim loa lung inthuo hrim hrim hitaka hin um naw ni,” a ta.",
      "reference": "MARKA 13:2"
    },
    {
      "content": "Chun, Oliv tlâng Pathien biekin zâwna a ṭhung laiin Peter hai, Jakob hai, Johan hai, Andri hai chun a kuomah, “Chuong chu iengtik am hung um a ta?",
      "reference": "MARKA 13:3"
    },
    {
      "content": "Chuonghai po po a hung tlung ding pha inchikna ieng am um a ta? mi hril rawh,” tîn inrûkin an indawn a.",
      "reference": "MARKA 13:4"
    },
    {
      "content": "Chun, Isûn an kuomah, “Tu- khawmin an hlêm nawna ding cheuin fimkhur ro.",
      "reference": "MARKA 13:5"
    },
    {
      "content": "Mi tamtakin, ‘Krista chu ka nih,’ tîn keia hming sâlin hung an ta, mi tamtak hlêm an tih.",
      "reference": "MARKA 13:6"
    },
    {
      "content": "Chun, indo thu le indo thuthang dâm in hriet pha leh lunginzing naw ro; chuongchu hung tlung ding hrim a nih; nisienlakhawm, tâwpna chu la ni hri naw ni.",
      "reference": "MARKA 13:7"
    },
    {
      "content": "Hnam dang le hnam dang indo an ta; ram tum le ram tum indo an ta; hmun dang dangah simkhawleihai inhnîng a ta, ṭâmhai tlâng a ta. Chuong chu nauhase phut ang hi nîng a tih.",
      "reference": "MARKA 13:8"
    },
    {
      "content": "“Nisienlakhawm, fimkhur ro, rorêltuhai an inmantir ding cheu a nih; inkhâwmna inhaiah vuong an ti cheu a, keia leiin hotuhai le lalhai hmaah anni inhriettirna dingin la ngîr bawk in tih.",
      "reference": "MARKA 13:9"
    },
    {
      "content": "Chun, Chanchin Ṭha hi hnam po po laia hril hmasak ding a nih.",
      "reference": "MARKA 13:10"
    },
    {
      "content": "Chun, an ṭhuoi cheua an inmantir phâ cheu chun, ‘Ieng am ka hril ding a na?’ tiin ngaituo lâwk naw ro, a hun taka inhriettira in um chu, chu ngei chu hril lem ro; a hriltu chu nangni in ni âwm si nawh a. Thlarau Inthieng ni lem a tih.",
      "reference": "MARKA 13:11"
    },
    {
      "content": "Chun, sukhlum dingin unau khawm inmantir an ta, pa khawmin a nau inmantir bawk a ta, nauhai khawmin an nu le pahai do an ta, insukhlumtir bawk an tih.",
      "reference": "MARKA 13:12"
    },
    {
      "content": "Ka hming leiin mi po po theida nîng in ta; nisienlakhawm, a tâwp chena tuor pei chu, chu ngei chu sandamin um a tih.",
      "reference": "MARKA 13:13"
    },
    {
      "content": "“Nisienlakhawm, sukrêmtu tir- dakum chu a ngîr nawna dinga ngîr in hmu phâleh, (a tiem taphawt chun a umzie hre raw se); chu phâ chun Judai rama umhai chu tlânga dâm tlân hmang raw se;",
      "reference": "MARKA 13:14"
    },
    {
      "content": "chun in chunga um chu ṭum naw raw se, a in sûnga thuomhnaw inchu ding khawmin lût naw raw se;",
      "reference": "MARKA 13:15"
    },
    {
      "content": "Chun, loa um chu a puon inchu dingin kîr nâwk naw raw se.",
      "reference": "MARKA 13:16"
    },
    {
      "content": "Chuong nia chun inrai le naute pawm laihai chu an chung rik a tih.",
      "reference": "MARKA 13:17"
    },
    {
      "content": "Chun, chuong chu phalbi laia a tlung nawna dingin ṭawngṭai ro.",
      "reference": "MARKA 13:18"
    },
    {
      "content": "Chuong ni chu rimsik ni a ni ding a ni sih a; chuong anga nasa hrim hrim chu Pathien isiem leilung insieng tîra inthawk tu chen hin a la um ngai nawh a, iengtika khawm hung um nâwk ta naw bawk a tih.",
      "reference": "MARKA 13:19"
    },
    {
      "content": "Chun, Lalpân chuong nihai chu suktawi naw sien chu mihriem hrim hrim damin suok naw ni hai; nisienlakhawm, mi thlang a iruothai leiin nihai chu a suktawi a.",
      "reference": "MARKA 13:20"
    },
    {
      "content": "“Chun, chu phâle chun, tû- khawmin in kuomah, ‘En ta, Krista chu hiva hin a um,’ amanih, ‘En ta, sawva saw,’ amanih an ti chun awi naw ro.",
      "reference": "MARKA 13:21"
    },
    {
      "content": "Krista tehlêm le zâwlnei te- hlêmhai an hung suok ding a ni sih a; chuonghai chun inchikna le thilmak tak tak thâwng an tih, thei hai sienla, thlanghai rau khawm an hlêm theina dingin.",
      "reference": "MARKA 13:22"
    },
    {
      "content": "Nangni ruok chu fimkhur ro, ngai ta u, iengkim ka hril lâwk ta cheu hi.",
      "reference": "MARKA 13:23"
    },
    {
      "content": "“Nisienlakhawm, chuong nia chuong rimsikna hnunga chun nisa sukthimin um a ta, thla var ta naw nih a,",
      "reference": "MARKA 13:24"
    },
    {
      "content": "vâna inthawkin arasihai hung tlâng a ta, vâna thilthawtheina umhai chu sukhnîngin um a tih.",
      "reference": "MARKA 13:25"
    },
    {
      "content": "Chu phâ le chun Mihriem Naupa hi thilthawtheina nasatak leh sûm laia hung hmûng an tih.",
      "reference": "MARKA 13:26"
    },
    {
      "content": "Chun, vântirko chu tir suok a ta, a thlanghai chu kâwl kil lia inthawkin, hnuoi tâwpa inthawka vân tawp chenin lâwr khawm a tih.",
      "reference": "MARKA 13:27"
    },
    {
      "content": "“Chuongchun, theichang kûnga hin chu tekhithu chu inchûk ro; a kau a hung indâwn a, a hna a hung inder chun nipui a ni ding a ni tah ti in hriet hlak.",
      "reference": "MARKA 13:28"
    },
    {
      "content": "Chuong ang bawkin nangni khawmin, chuong chu a hung tlung in hmu phâ chun ama chu a hung hnai tah a, kawtkhâr bul ngeiah a um tah ti hre ro.",
      "reference": "MARKA 13:29"
    },
    {
      "content": "Titakzetin ka hril cheu hi, chuong po po chu a tlung hmakhat chu, tulaia ruoltharhai hi bo naw nihai.",
      "reference": "MARKA 13:30"
    },
    {
      "content": "Hnuoi le vân bo a ta, ka thu ruok chu bo naw ni.",
      "reference": "MARKA 13:31"
    },
    {
      "content": "“Nisienlakhawm, chu ni le a dâr thu chu Pa chau naw chun tu- khawmin, vâna vântirkohai khawmin, Naupa khawmin, an hriet nawh.",
      "reference": "MARKA 13:32"
    },
    {
      "content": "Fimkhur unla, inring zinga umin ṭawngṭai ro, a hun chu in hriet si nawh a.",
      "reference": "MARKA 13:33"
    },
    {
      "content": "Mîn a in mâksana, a suokhai chu thu inneitira, an sin thaw ding pe seng a, kawtkhâr vêngtu khawm chu inring zinga um ding thu a pêk zet a, ram hlataka inzin ta dai ang a nih.",
      "reference": "MARKA 13:34"
    },
    {
      "content": "Chuongchun, inring zingin um ro, in neitupa hung ding phâ chu zântienga manih, zâna manih, ârkhuona manih, zîngkara mani ding in hriet si nawh a;",
      "reference": "MARKA 13:35"
    },
    {
      "content": "chuong naw chun hung phut a ta, inin hung hmu hlau rawi a ti cheu.",
      "reference": "MARKA 13:36"
    },
    {
      "content": "Chun, in kuoma ka hril hi mi po po kuoma hril ka nih, inring zingin um ro,” a ti tah a.",
      "reference": "MARKA 13:37"
    }
  ],
  "version": "HMARCLBSI",
  "reference": "MARKA 13 HMARCLBSI",
  "audioBibleUrl": null,
  "copyright": " Hmar CL Bible - Pathien Lekhabu Inthieng    Copyright © Bible Society of India, 2015. Used by permission. All rights reserved worldwide.",
  "audioBibleCopyright": null
}
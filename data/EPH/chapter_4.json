{
  "verses": [
    {
      "content": "Chuongchun, kei Lalpaa mi intâng hin ka ngên cheu–a kona cheu chu phua um dingin,",
      "reference": "EPHESI 4:1"
    },
    {
      "content": "inngaitlâwmna le thuhnuoirawl- na po po neia, hmangainaa indâwtuo puma dâwtheina neia,",
      "reference": "EPHESI 4:2"
    },
    {
      "content": "inremna khuopnaa chun Thlarau inpumkhatna chu vawng dinga thaw dingin.",
      "reference": "EPHESI 4:3"
    },
    {
      "content": "A ko san cheu beiseina hmun- khata ko in ni ang bawk khan, taksa pakhat le Thlarau pakhat chau a um a.",
      "reference": "EPHESI 4:4"
    },
    {
      "content": "Lalpa pakhat, ringna hmunkhat, baptisma hmunkhat,",
      "reference": "EPHESI 4:5"
    },
    {
      "content": "iengkim Pathien le Pa pakhat chau chu iengkim chungah a um a, iengkim fangsuokin a um a, iengkim sûngah a um bawk a nih.",
      "reference": "EPHESI 4:6"
    },
    {
      "content": "Nisienlakhawm, a thlâwna Kris- ta thilpêk inkhina ang peiin lungin- sietna chu ei kuom sengah pêk a nih.",
      "reference": "EPHESI 4:7"
    },
    {
      "content": "Chuleichun, “Chung tienga a hang fe lai khan, Sal intânghai chu a ṭhuoi a; Mihriemhai kuoma khawm, Thilpêkhai a pêk a,” a ti chu.",
      "reference": "EPHESI 4:8"
    },
    {
      "content": "(Chuongchun, “A hang fe,” ti hi, hnuoi hmun inhnuoitakahai a hung ṭum zet naw chun iengtin am ning a ta?",
      "reference": "EPHESI 4:9"
    },
    {
      "content": "A hung ṭum kha, iengkim a suksip theina dinga, vân po po chung daia hang fe bawk kha a nih).",
      "reference": "EPHESI 4:10"
    },
    {
      "content": "Chuongchun, ṭhenkhathai chu tirko ni ding dâmin, ṭhenkhathai chu zâwlnei ni ding dâmin, ṭhenkhathai chu Chanchin Ṭha hriltu ni ding dâm- in, ṭhenkhathai chu kohran châwmtu le inchûktirtuhai ni ding dâmin a pêk a:",
      "reference": "EPHESI 4:11"
    },
    {
      "content": "Krista taksa siem ṭha dinga, rawngbâwlna sin thawa, mi inthieng- hai sukfamkim dinga,",
      "reference": "EPHESI 4:12"
    },
    {
      "content": "ringna le Pathien Naupa hrietna kawnga chun thukhat vuoa puitlinga, Krista famkimna lienzie tluka ei rênga ei hung um theina dingin.",
      "reference": "EPHESI 4:13"
    },
    {
      "content": "Chuongchun, indiknawna zâwr- na angin, var vervêka mihriem hlêm fâwmin, inchûktirna thli tinrênga khing tieng khing tienga vawr le lên lên naupang ni ta nâwm ei nih a,",
      "reference": "EPHESI 4:14"
    },
    {
      "content": "hmangaia thu diktak hrilin, iengkimah amaah inṭhang lien thei lem ei tih; ama chu Lu a na, Krista chu.",
      "reference": "EPHESI 4:15"
    },
    {
      "content": "Ama zârah taksa pumpui chun inzawmna tinrêng thaw leia inrem- taka insuktuo le inzawm khâwmin, pêng tin sin thaw zie ang sengin, hmangainaa insiem ṭha dingin taksa chu a hung sukpung hlak a nih.",
      "reference": "EPHESI 4:16"
    },
    {
      "content": "Chuongchun, hi hi ka hrilin Lalpaa chun kân hriettir cheu a nih: Jentailhai chu lungril hmanglo puta an um angin um ta naw unla,",
      "reference": "EPHESI 4:17"
    },
    {
      "content": "hrietnawna anniah a um, chu hrietnawna lei chun Pathien hring- naa inthawka ṭhea hung umin, an hrietnaa chun an hung inthim a nih; an lungril a ngawng leiin,",
      "reference": "EPHESI 4:18"
    },
    {
      "content": "Chuonghai chun iengkhawm an inhriet thei ta naw leiin thil inthiengnaw tinrêng duâmtaka thaw dingin hurnaah an inpumpêk tah a.",
      "reference": "EPHESI 4:19"
    },
    {
      "content": "Nangni ruok chun chuong angin Krista chu in inchûk nawh a;",
      "reference": "EPHESI 4:20"
    },
    {
      "content": "a rawl chu in ngai tah a, ama inchûktirhai in ni angin Isua thutak um chu inchûktirin in um tah a.",
      "reference": "EPHESI 4:21"
    },
    {
      "content": "Chuleiin, in tienlai umdân kawnga mihriem hlui, hlêmna châknaa se deu deu kha hlîp thla unla;",
      "reference": "EPHESI 4:22"
    },
    {
      "content": "in lungril thlaraua chun a tharin hung um unla,",
      "reference": "EPHESI 4:23"
    },
    {
      "content": "mihriem thar, felna le inthieng- na indiktaka Pathien angpuia siem chun inthuom ro.",
      "reference": "EPHESI 4:24"
    },
    {
      "content": "Chuongchun, khêl hril bânin mani vênghai kuomah thu indiktak hril seng ro; inpêngtuo seng ei ni sih a.",
      "reference": "EPHESI 4:25"
    },
    {
      "content": "Lunginsen unla khawm a suol ruok chu suol naw ro; in lungsen chu nisain tlâkpui naw raw se:",
      "reference": "EPHESI 4:26"
    },
    {
      "content": "Diebol chu hmun inkien bawk naw ro.",
      "reference": "EPHESI 4:27"
    },
    {
      "content": "Inruhmang chun inru ta naw sien la, a tlasam kuoma pêk ding a nei theina dingin a kuta thil ṭha thawin inrim lem raw se.",
      "reference": "EPHESI 4:28"
    },
    {
      "content": "Thu ṭhanaw hrim in bauah suok naw sien la, a ṭul zie ang peia siem ṭha dingin thu ṭha suok lem raw se, a ngaituhai dingin lunginsietna a hung ni theina dingin.",
      "reference": "EPHESI 4:29"
    },
    {
      "content": "Chun, Pathien Thlarau In- thieng chu suklungngai naw ro, in- tlanna nia dingin amaa chun inchika in um kha.",
      "reference": "EPHESI 4:30"
    },
    {
      "content": "Khâkna dâm, lunginsenna dâm, inngâwkna dâm, hrângna dâm, hrilsietna dâm po po bânsanin um raw se, suolna po po leh.",
      "reference": "EPHESI 4:31"
    },
    {
      "content": "Chun, inlunginsiet tuoa, lainat- na neiin um unla, Pathienin Kristaa a ngaidam ang bawk cheuin inngai- dam tuo ro.",
      "reference": "EPHESI 4:32"
    }
  ],
  "version": "HMARCLBSI",
  "reference": "EPHESI 4 HMARCLBSI",
  "audioBibleUrl": null,
  "copyright": " Hmar CL Bible - Pathien Lekhabu Inthieng    Copyright © Bible Society of India, 2015. Used by permission. All rights reserved worldwide.",
  "audioBibleCopyright": null
}
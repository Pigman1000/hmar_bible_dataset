{
  "verses": [
    {
      "content": "“Sukthlûka in um nawna dingin hieng thu hi in kuomah ka hril ta hi.",
      "reference": "JOHAN 16:1"
    },
    {
      "content": "Inkhâwmna inahai inhnawngtir an ti cheu a, anih, tûkhawm a sukhlum dinghai po cheuin Pathien chungah thilṭha thawin inhrieng an tih, chuong ang hun chu a tlung ding a nih.",
      "reference": "JOHAN 16:2"
    },
    {
      "content": "Chuong thil chu thâwng an tih, Pa le kei an mi hriet naw leiin.",
      "reference": "JOHAN 16:3"
    },
    {
      "content": "Hieng thu hi in kuomah ka hril ta hi, a hun chu a hung tlung pha, ka hril ta cheu ti in hriet nâwkna dingin. Hieng thil hi a tîra inthawk ka la hril naw hrim cheu a nih, in kuoma ka la um leiin.",
      "reference": "JOHAN 16:4"
    },
    {
      "content": "Tu ruok hin chu a mi tirtu kuomah ka fe ding a nih, nangni rawi tukhawmin, ‘Khâwlai am i fe ding?’ tiin in mîn dawn si nawh.",
      "reference": "JOHAN 16:5"
    },
    {
      "content": "Hieng thu hi in kuomah ka hril leiin in lungril chu lungngaiin a sip ṭeu lem tah a.",
      "reference": "JOHAN 16:6"
    },
    {
      "content": "“Nisienlakhawm, thu indiktak ka hril cheu hi, ka fe in ta dingin a ṭha; ka fe naw chun Thlamuongtu chu in kuomah a hung naw ding a ni sih a; kei ka fe ruok chun in kuomah hung tir ka tih.",
      "reference": "JOHAN 16:7"
    },
    {
      "content": "Ama chu a hung tlung chun suol thua dâm, fel thua dâm, rorêl thua dâm khawvêl an thiemnaw inhriettir a tih;",
      "reference": "JOHAN 16:8"
    },
    {
      "content": "suol thua dâm thiemnaw chang an tih, kei an mi ring naw leiin,",
      "reference": "JOHAN 16:9"
    },
    {
      "content": "fel thua dâm thiemnaw chang an tih, Pa kuomah ka fe ding a na, nangnîn in mi hmu nâwk ta naw ding lei hin;",
      "reference": "JOHAN 16:10"
    },
    {
      "content": "rorêl thua dâm thiemnaw chang an tih, hi khawvêl lal hi inthiemloa a tlûk ta leiin.",
      "reference": "JOHAN 16:11"
    },
    {
      "content": "“In kuomah thu hril ding tamtak ka la nei ta rawp a; nisienlakhawm, tuhin chu tlin hri naw ti niu.",
      "reference": "JOHAN 16:12"
    },
    {
      "content": "Nisienlakhawm, ama Thlarau indiktak chu a hung tlung pha chun, thutak po poa chun ṭhuoi lût a ti cheu a, ama phuok fâwmin thu a hril âwm si nawh a, thu a idawng taphawt chu hril lem a tih; thil hung tlung dinghai khawm inhriettir a ti cheu.",
      "reference": "JOHAN 16:13"
    },
    {
      "content": "Ama chun kei mi chawimawi a tih, ka taa mi lâng a ta, in kuomah ân hriettir ding cheu a ni sih a.",
      "reference": "JOHAN 16:14"
    },
    {
      "content": "Pain thil a nei po po ka ta a nih; chuleiin, ‘ka taa mi lâng a ta, in kuomah inhriettir a ti cheu,’ ka ti hi.",
      "reference": "JOHAN 16:15"
    },
    {
      "content": "“Sâwt nawtêah nangnîn kei mi hmu naw ti niu a, sâwt nawtêa bawk nangnîn kei mi hmu nâwk in tih,” a ta.",
      "reference": "JOHAN 16:16"
    },
    {
      "content": "Chun, a închûktirhai ṭhenkhat- in, “Ei kuoma a thu hril hi ieng am a na? ‘Sâwt nawtêah nangnîn kei mi hmu naw ti niu a, sâwt nawtêa bawk nangnîn kei mi hmu nâwk in tih,’ a ti le, ‘Pa kuoma ka fe ding leiin,’ a ti hi,” an in tih a.",
      "reference": "JOHAN 16:17"
    },
    {
      "content": "Chun, anni ma chun, “Hi hi ieng am a na? ‘Sâwt nawtê,’ a ti hi. A thu hril hi a ngaina ei hriet nawh,” an ta.",
      "reference": "JOHAN 16:18"
    },
    {
      "content": "Chun, ama indawn an nuom ti Isûn a hriet a, an kuomah, “ ‘Sâwt nawtêah nangnîn kei mi hmu naw ti niu, sâwt nawtêa bawk nangnîn kei mi hmu nâwk in tih,’ tia hi ka thu hril hi in indawn maw?",
      "reference": "JOHAN 16:19"
    },
    {
      "content": "Titakzetin, titakzetin ka hril cheu hi, nangni in mitthli tlâng a ta, ṭap rak bawk in ta, khawvêl ruok chu lâwm an tih, nangni lungngai in ta, nisienlakhawm, in lungngai chu lâwmin inchang a tih.",
      "reference": "JOHAN 16:20"
    },
    {
      "content": "Nuhmeiin nauha ân vawiin a lungngai hlak, a hun a tlung ta leiin, nisienlakhawm, nau a hung nei phing chun a thlaphâng chu a hriet nâwk ta ngai nawh, khawvêla mihriem hung pieng chu a lâwm leiin.",
      "reference": "JOHAN 16:21"
    },
    {
      "content": "Chun, tuhin nangni in lung- ngai, nisienlakhawm, hmu nâwk ka ti cheu a, in lungril lâwm a tih, in lâwm chu tukhawmin lâkpêk naw ni hai cheu.",
      "reference": "JOHAN 16:22"
    },
    {
      "content": "Chu ni chun nangnîn kei iengkhawm mîn dawn naw ti niu. Titakzetin, titakzetin ka hril cheu hi, Pa kuomah in hni taphawt chu ka hmingin pêng a ti cheu.",
      "reference": "JOHAN 16:23"
    },
    {
      "content": "Tu chen hin keia hmingin iengkhawm in la hni nawh; hni ro, chuongchun hmûng in tih, in lâwm a kimna dingin.",
      "reference": "JOHAN 16:24"
    },
    {
      "content": "“Chuong thu chu a thawiin in kuomah ka hril tah; a hun a tlung ding a nih, chu pha chun a thawiin in kuomah thu hril nâwk ta naw ning a, fietakin Pa chanchin hril lem ka ti cheu.",
      "reference": "JOHAN 16:25"
    },
    {
      "content": "Chu ni chun keia hmingin thil hnîng in ta, chun, ‘Pa kuomah keiin ngên pêk ka ti cheu,’ ka ti naw cheu a,",
      "reference": "JOHAN 16:26"
    },
    {
      "content": "Pa ngeiin a hmangai si cheu a, nangnîn kei in mi hmangai a, Pathiena suok ka nih ti in ring leiin.",
      "reference": "JOHAN 16:27"
    },
    {
      "content": "Kei Pa kuoma inthawka hung suok a, khawvêla hung ka nih; khawvêl fe san a, Pa kuoma fe nâwk ding ka nih,” a ta.",
      "reference": "JOHAN 16:28"
    },
    {
      "content": "A închûktirhaiin, “Ngai ta, tuhin chu fietakin thu i hril a, a thawi hrim hrimin i hril ta naw hi.",
      "reference": "JOHAN 16:29"
    },
    {
      "content": "Nangin iengkim i hriet a, tukhawm indawn che i ngai nawh ti tuhin kan hriet tah; hi hi lei hin Pathien kuoma hung suok i ni ti kan awi ie,” an ta.",
      "reference": "JOHAN 16:30"
    },
    {
      "content": "Chun, Isûn a dawn a, an kuomah, “Tuhin chu in awi ta maw?",
      "reference": "JOHAN 16:31"
    },
    {
      "content": "Ngai ro, a hun a tlung ding a ni tah, anih, a tlung zing tah, chu pha chun, mâni in sengah indar vawng in tih, keia khât chauin mi thlâthlam in tih; nisienlakhawm, Pa ka kuoma a um leiin makhât chauin ka um si nawh.",
      "reference": "JOHAN 16:32"
    },
    {
      "content": "Hieng thu hi in kuomah ka hril ta hi, keimaa in thlamuongna dingin. Khawvêla hin rinumin in um hlak; nisienlakhawm, thlamuong- takin um ro, keiin khawvêl ka hne tah,” a ta.",
      "reference": "JOHAN 16:33"
    }
  ],
  "version": "HMARCLBSI",
  "reference": "JOHAN 16 HMARCLBSI",
  "audioBibleUrl": null,
  "copyright": " Hmar CL Bible - Pathien Lekhabu Inthieng    Copyright © Bible Society of India, 2015. Used by permission. All rights reserved worldwide.",
  "audioBibleCopyright": null
}
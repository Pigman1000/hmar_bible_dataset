{
  "verses": [
    {
      "content": "Chun, ka mithai ka hang inlên nâwk a, tlâng pahni inkâra sa- kawr tawlailîr pali hung suok hi ka hmuh a, ka en zing a; chu tlânghai chu dârsen tlâng an nih.",
      "reference": "ZEKARIA 6:1"
    },
    {
      "content": "Tawlailîr pakhatnaa chun sakawr senhai an um a; tawlailîr pahninaa chun sakawr dumhai an um a;",
      "reference": "ZEKARIA 6:2"
    },
    {
      "content": "tawlailîr pathumnaa chun sa- kawr vârhai an um a; tawlailîr pali- naa chun sakawr rânghai an um a.",
      "reference": "ZEKARIA 6:3"
    },
    {
      "content": "Chun, vântirko a mi betu chu ka dawn a, a kuomah, “Pu, hienghai hi ieng am an na?” ka ta.",
      "reference": "ZEKARIA 6:4"
    },
    {
      "content": "Vântirko chun a mi dawn a, ka kuomah, “Hieng hi vân thlarau pali, leihnuoi po po Lalpa hmaa ngîr hlaka, fe suok hlakhai chu an nih.”",
      "reference": "ZEKARIA 6:5"
    },
    {
      "content": "Tawlailîr sakawr dum ihnûk chu hmâr ram tieng a fe suok hlak a; a vâr ihnûk chun a zui a; chun, a râng ihnûk chu simtieng rama chun a fe suok a.",
      "reference": "ZEKARIA 6:6"
    },
    {
      "content": "A senhai chu an fe suok a, hnuoi chung kil tin kil tanga an fe thei dân ding an zawng a; “Hitaka inthawkin suok unla hnuoi chung kil tin kil tangah fe ro,” a ta. Chuongchun, hnuoi chung kil tin kil tanga chun an fe tah a.",
      "reference": "ZEKARIA 6:7"
    },
    {
      "content": "Chun, ka kuomah a hung khêk a, “Ngai ta, hmâr tieng rama fehai khan hmâr tieng rama chun ka lungril chu an suksâwldam tah,” a ta.",
      "reference": "ZEKARIA 6:8"
    },
    {
      "content": "Chun, Lalpa thu chu ka kuomah a hung tlung a,",
      "reference": "ZEKARIA 6:9"
    },
    {
      "content": "“Heldai hai, Tobija hai, Jedaia hai, sala intânghaia inthawkin la la; chun, chu ni ma chun hung la, Babulona inthawka an hungna, Zephania naupa Josia ina chun fe rawh:",
      "reference": "ZEKARIA 6:10"
    },
    {
      "content": "anih, tangkaruo le rângkachak lapêk la, lukhum siem la, Jehozadak naupa thiempu lal Josua lua chun bel rawh;",
      "reference": "ZEKARIA 6:11"
    },
    {
      "content": "chun, a kuoma chun hril la, ‘Sipaihai LALPA chun hieng ang hin a tih: Ngai ta, mi pakhat a hming chu Kau a nih; ama chu a hmuna inthawkin hung inṭhang a ta, LALPA biekin chu hung bâwl a ta:",
      "reference": "ZEKARIA 6:12"
    },
    {
      "content": "LALPA biekin ngei chu hung bâwl a tih; ama chun ropuina chu khum a ta, a lalṭhungphaa ṭhungin ro rêl a tih; a lalṭhungpha chunga chun thiempu nîng a ta, an pahnia inkâra chun inremna thurêl chu um a tih,’ tiin.",
      "reference": "ZEKARIA 6:13"
    },
    {
      "content": "Chun, lallukhum chu Heldai hai, Tobija hai, Jedaia hai le Zepha- nia naupa Josia hai ta dinga, LALPA biekina hriet zingna dingin nîng a tih.",
      "reference": "ZEKARIA 6:14"
    },
    {
      "content": "Chun, ram hlataka umhai khawm chu hung an ta, LALPA biekin chu hung bâwl an ta; chun, sipaihai LALPA chun in kuomah a mi hung tir a nih ti hre tâng in tih. Hieng thilhai hi la hung tlung ngei a tih, LALPA in Pathien râwl chu nguntaka in zui phawt chun,” tiin.",
      "reference": "ZEKARIA 6:15"
    }
  ],
  "version": "HMARCLBSI",
  "reference": "ZEKARIA 6 HMARCLBSI",
  "audioBibleUrl": null,
  "copyright": " Hmar CL Bible - Pathien Lekhabu Inthieng    Copyright © Bible Society of India, 2015. Used by permission. All rights reserved worldwide.",
  "audioBibleCopyright": null
}
{
  "verses": [
    {
      "content": "Chun, thiempu lal Josua LALPA vântirko hmaa ngîr le, Setan chu a khingpui ni dinga a changtienga ngîr chu a mîn entir a.",
      "reference": "ZEKARIA 3:1"
    },
    {
      "content": "LALPA chun Setan kuoma chun, “Aw Setan, LALPA chun a kâwk che hi! Anih, LALPA Jerusalem thlangtu chun a kâwk cheu a nih! hi hi meia inthawka a kâng lai lâk suok a ni naw am a nih?” a ta.",
      "reference": "ZEKARIA 3:2"
    },
    {
      "content": "Chun, Josua chu silfên ṭawptakin ân thuom a, vântirko hmaa chun a ngîr tah a.",
      "reference": "ZEKARIA 3:3"
    },
    {
      "content": "Vântirko chun, a hmaa ngîrhai kuoma chun, “Amaa inthawkin silfên ṭawptak kha la hmang ro,” a ta. Chun, ama kuoma khawm chun, “Ngai ta, i suolna chu nangmaa inthawkin kân fe hmangtir tah a, silfên man tamtak- in kân thuom ding che a nih,” a ta.",
      "reference": "ZEKARIA 3:4"
    },
    {
      "content": "Chun, keiin, “A lu chungah lu- kâwm mawitak inkâwmtir raw hai se,” ka ta. Chuongchun, a lua chun lukâwm mawitak chu an inkâwmtir a, ama chu silfênhai chun ân thuom a; chun, LALPA vântirko chu a kâwla chun a ngîr zing a.",
      "reference": "ZEKARIA 3:5"
    },
    {
      "content": "Chun, LALPA vântirko chun Josua kuomah a hril a,",
      "reference": "ZEKARIA 3:6"
    },
    {
      "content": "“Sipaihai LALPA chun hieng ang hin a ti a nih, ka lampuihaiah i fe a, ka iphût chu i thaw bawk chun, ka insûng ro rêl i ta, ka in inhuonna tuollaihai chu vawng ṭha bawk i tih. Chun, hitaka ngirhai lai hin um ve theina pêng ka ti che.",
      "reference": "ZEKARIA 3:7"
    },
    {
      "content": "Tuhin thiempu lal aw Josua, nang le i hmaa i rawihai ṭhung hlakhai le chun ngai ta u; inchikna dinga mihai an ni sih a; ngai ta u, a Kau, ka siehlaw chu ka hung lâk suok ding a ni sih a.",
      "reference": "ZEKARIA 3:8"
    },
    {
      "content": "En ta u, Josua hmaa chun lung pakhat sîr sari nei ka sie a; ngai ta u, chutaka chun thil ziek ker ka ta, sipaihai LALPA chun a tih, chun, ni khat sûngin chu ram suolna chu sawn hmang ka tih.",
      "reference": "ZEKARIA 3:9"
    },
    {
      "content": "Chu nia chun, theichang kûng le grêphrui hnuoia chun nangni mi tin chun mâni tuolbâwmhai chu ko tâng in tih,” sipaihai LALPA chun a tih.",
      "reference": "ZEKARIA 3:10"
    }
  ],
  "version": "HMARCLBSI",
  "reference": "ZEKARIA 3 HMARCLBSI",
  "audioBibleUrl": null,
  "copyright": " Hmar CL Bible - Pathien Lekhabu Inthieng    Copyright © Bible Society of India, 2015. Used by permission. All rights reserved worldwide.",
  "audioBibleCopyright": null
}
{
  "verses": [
    {
      "content": "Chun, ka mithai chu ka hang inlên nâwk a, lekha zuol vuong lai ka hmuh a, ka en zing a. Chun, ama chun ka kuomah, “Ieng am i hmuh a?” a ta.",
      "reference": "ZEKARIA 5:1"
    },
    {
      "content": "Keiin, “Lekha zuol vuong lai ka hmuh a; a dungtieng chu tawng sâwmhni a na, a khangtieng chu tawng sâwm a nih,” tiin ka dawn a.",
      "reference": "ZEKARIA 5:2"
    },
    {
      "content": "Chun, ka kuoma chun, “Hi hi ṭawngsie ram pumpui chunga fe suok hlak chu a nih, tukhawm inru ta- phawt chu phêk khingkhata ziek anga pei thlâk nîng a ta, tukhawm inkhâm taphawt chu phêk khing- tienga ziek anga pei thlâk a ni ding a ni sih a,” a ta.",
      "reference": "ZEKARIA 5:3"
    },
    {
      "content": "Chun, sipaihai LALPA chun, “Infe suoktir ka ta, inru ina chun lût a ta, ka hminga khêla inkhâmtu ina le chun: chuongchun, a in sûnga chun chêng a ta, chun, chutaka a lunghai le a thinghai le chun kâng hmang a tih,” a ta.",
      "reference": "ZEKARIA 5:4"
    },
    {
      "content": "Chun, vântirko a mi betu chu a fe suok a, ka kuomah, “Tuhin i mit hang inlên la, hi a fe suok hi ieng am a na en ta,” a ta.",
      "reference": "ZEKARIA 5:5"
    },
    {
      "content": "Kei chun, “Ieng am a na?” ka ta. Ama chun, “Hi hi bâwm a fe suok chu a nih,” a ta. “Hi hi ram po poa an khawhlona chu a nih,” a ti bawk a.",
      "reference": "ZEKARIA 5:6"
    },
    {
      "content": "Ngai ta, a sînna talent khata rik suon chu hawng a nih a, chun, nuhmei bâwm sûnga ṭhung hi a um a.",
      "reference": "ZEKARIA 5:7"
    },
    {
      "content": "Chun, “Hi hi Khawhlona a nih,” a ta; bâwm sûnga chun a nam lût nâwk a; a bau chu suon riktak chun a sîn nâwk a.",
      "reference": "ZEKARIA 5:8"
    },
    {
      "content": "Chun, ka mithai ka hang inlên a, nuhmei pahni hung suok hi ka hmuh a, ka en zing a, an thlahaia chun thli hi a um a; anni chun vakâwl thlahai ang hi thla an nei a; chun, vân le hnuoi inkâra chun bâwm chu an khai a.",
      "reference": "ZEKARIA 5:9"
    },
    {
      "content": "Chun, vântirko a mi betu kuom- a chun, “Hienghai hin bâwm hi khâw- tieng am an fepui ding a na?” ka ta.",
      "reference": "ZEKARIA 5:10"
    },
    {
      "content": "Ama chun, “Sinar rama a in bâwlpêk dingin, bâwl zo a ni pha chun chutaka chun bâwm chu ama inṭhut- na ngeia chun sie nîng a tih,” a tih a.",
      "reference": "ZEKARIA 5:11"
    }
  ],
  "version": "HMARCLBSI",
  "reference": "ZEKARIA 5 HMARCLBSI",
  "audioBibleUrl": null,
  "copyright": " Hmar CL Bible - Pathien Lekhabu Inthieng    Copyright © Bible Society of India, 2015. Used by permission. All rights reserved worldwide.",
  "audioBibleCopyright": null
}
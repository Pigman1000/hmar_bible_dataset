{
  "verses": [
    {
      "content": "Inlârna ruom phurrik chu. Ieng am in ti a ni leh, in chunga dâm in lâwn vawng leh?",
      "reference": "ISAI 22:1"
    },
    {
      "content": "Aw khêk ria sip, khawpui sa mur mur, khaw hlimtak, i sûnga an that- hai chu kâwlhnâma that an ni nawh a, indonaa thi an ni bawk nawh.",
      "reference": "ISAI 22:2"
    },
    {
      "content": "I rorêltuhai po po chu an tlân hmang tâwl a, thal kâp mihai khuop- in an um a; i ta an hmu po po chu khuop hlawmin an um a, hlataka inthawka hung tlân hmanghai chu.",
      "reference": "ISAI 22:3"
    },
    {
      "content": "Chuleiin, kei chun, “Mi en loin, khingtieng en ro, ka ṭap rak rak ding a nih; ka mihai naunuhai râllâka an lâk thua chun mi thlêm inkhaw nuom naw ro,” ka tih a.",
      "reference": "ISAI 22:4"
    },
    {
      "content": "LALPA, sipaihai LALPAA in- thawk chun, inlârna ruoma hin buoina le sirdena le lunginzîngna ni a ni sih a; kulpui bang suksietna le tlânghai kona chu.",
      "reference": "ISAI 22:5"
    },
    {
      "content": "Chuongchun, Elam mihai chun thal bâwm an chawi a, mihriem chuongna tawlailîrhai le sakawr chung chuong mihai leh; Kir mihai chun phaw tuomna chu an sût a.",
      "reference": "ISAI 22:6"
    },
    {
      "content": "Chun, i ruom ṭhatakhai chu taw- lailîrhaiin a sip tah a, sakawr chung chuong mihai chu kul kawtkhâr bula chun an intlim hmur a.",
      "reference": "ISAI 22:7"
    },
    {
      "content": "Chun, Judahai inkhumna chu a lâk hmang a; chu nia chun rampui hmuna râl inthuomna chu in en tah a.",
      "reference": "ISAI 22:8"
    },
    {
      "content": "David khaw kul a se laihai chu in en bawk a; a tam ti in hriet a, chun, dîl thlanghnung lem tuihai chu in inluong khâwmtir tah a.",
      "reference": "ISAI 22:9"
    },
    {
      "content": "Chun, Jerusalem inhai in tiem a, kulpui bang siem ṭhatna dingin inhai chu in ṭhiek a.",
      "reference": "ISAI 22:10"
    },
    {
      "content": "Dîl hlui tui umna dingin kulpui pahni inkâra chun tui intling khâwm- na in siem a; nisienlakhawm, chuong thawtu tieng chu in en si nawh a, inhmaa lo siemtu chu in ngaisak bawk nawh.",
      "reference": "ISAI 22:11"
    },
    {
      "content": "Chu nia chun LALPA, sipaihai LALPA chun, ṭap ding le, âwm inchum ding le, lu sukkawl ding le, saiip puon dierkei dingin a ko a;",
      "reference": "ISAI 22:12"
    },
    {
      "content": "nisienlakhawm, ngai ta, hlimna le lâwmna dâm, bâwng thatna le berâm thatna dâm, sa fâkna le uoin dâwnna dâm a um ta lem a. “Fain dâwn ei tiu khai, zinga chun ei thi el ding a ni sih a,” an tih a.",
      "reference": "ISAI 22:13"
    },
    {
      "content": "Chuongchun, sipaihai LALPA chun ka naah ân hriettir a, “Mathei- loin hi suolna hi in thi hmakhat chun nangni laia hi sukfai ni ta naw nih, LALPA, sipaihai LALPA chun a tih,” tiin.",
      "reference": "ISAI 22:14"
    },
    {
      "content": "LALPA, sipaihai LALPA chun, hieng ang hin a tih, “Fe la, hi sum enkawltu hrep kuoma hin, Sebnaa, lal in chunga hotua um ngei kuoma chun fe rawh.",
      "reference": "ISAI 22:15"
    },
    {
      "content": "Chun, a kuomah hieng ang hin hril rawh: Hitaka hin ieng am i thawh a? Hitaka hin tuhai am i nei a, thlân hi i kerkuok kher a ni leh? Nangma ta dingin insângtakah thlân i kerkuoh a, i ta dinga lungpuia umna i siem hrim hi!",
      "reference": "ISAI 22:16"
    },
    {
      "content": "Ngai ta, LALPA chun mi hrâtna a pei angin pei rak a ti che; anih, a fûnin fûn tlat a ti che.",
      "reference": "ISAI 22:17"
    },
    {
      "content": "Ama chun matheiloin thil hlûm angin sukvir a ti cheh a, ram lientak- ah vawr lût a ti che; chutaka chun thîng i ta, chutaka bawk chun, nang mâni lal insûng sukmuolphotupa, i ropuina tawlailîrhai chu um a tih.",
      "reference": "ISAI 22:18"
    },
    {
      "content": "I sinthawnaa inthawk chun hnawt suok ka ti cheh a, ama chun i hotu ninaa inthawk chu hnûk thlâng a ti che.",
      "reference": "ISAI 22:19"
    },
    {
      "content": "“Chun, chu nia chun ka siehlaw Eliakim, Hilkia naupa chu, ko ka ta;",
      "reference": "ISAI 22:20"
    },
    {
      "content": "ama chu i zakawfuol hi inhâktir ka tih, i kâwngkhi hin sukhrât ka ta, i rorêlna hi a kutah inkawltir ka tih; chuongchun, ama chu Jerusalema umhai ta dingin le Juda sûnghai ta dingin pa nîng a tih.",
      "reference": "ISAI 22:21"
    },
    {
      "content": "David sûnghai châbi chu a lieng- koah sieng ka ta, ama chun hawng a ta, tukhawma khâr naw ni hai; khâr a ta tukhawma hawng naw ni hai.",
      "reference": "ISAI 22:22"
    },
    {
      "content": "Ama chu kilna hi hmun dettaka an kil tlat angin, sukdet tlat ka ta, chuongchun, ama chu a pa sûnghai ta dingin lalṭhungpha ropuitak ding nîng a tih.",
      "reference": "ISAI 22:23"
    },
    {
      "content": "Amaa chun a pa sûnghai ro- puina po po chu la khai vawng an ta, a nauhai le a thlahai, bûr le bêl chîn tinrêng, berbu bûr le bêla inthawka tui siena bûr le bêl po po chenin.",
      "reference": "ISAI 22:24"
    },
    {
      "content": "Chu nia chun, kilna, hmun nghettaka kil tlata um chun la dâwl naw nih; sât thlâka umin, tla tâng a ta, a chunga thil rik um chu sukbo- hmangin um tâng a tih, LALPAIN chu chu a hril ta si, sipaihai LALPA chun a tih,” tiin.",
      "reference": "ISAI 22:25"
    }
  ],
  "version": "HMARCLBSI",
  "reference": "ISAI 22 HMARCLBSI",
  "audioBibleUrl": null,
  "copyright": " Hmar CL Bible - Pathien Lekhabu Inthieng    Copyright © Bible Society of India, 2015. Used by permission. All rights reserved worldwide.",
  "audioBibleCopyright": null
}
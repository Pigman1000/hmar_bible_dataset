{
  "verses": [
    {
      "content": "Assuria lal Sargon tirin Tartan chu Asdod khuoah a hung a, Asdod khuo chu a thawh a, a lâk kum khan;",
      "reference": "ISAI 20:1"
    },
    {
      "content": "chu lai chun LALPAIN Amoz naupa Isai bauin, “Fe la, i kâwnga saiip puon kha hlîp la, i kea kekawk kha sie rawh,” tiin a hril a. Chuong- chun, chuong ang chun a thawh a, saruok le kekawk bun loin a fe a fe tah a.",
      "reference": "ISAI 20:2"
    },
    {
      "content": "Chun, LALPA chun, “Ka siehlaw Isai hi Aigupta mihai chunga le Ethiopia mihai chunga thilmak le inchiknaa dingin kum thum sûnga saruok le kekawk bun loa a fe ang hin,",
      "reference": "ISAI 20:3"
    },
    {
      "content": "Assuria lal chun Aiguptahai manhai le Ethiopiahai salhai chu, a nuhmei a pasalin, saruok le kekawk bun lo le mawng inlangin Aiguptahai muolphona dingin ṭhuoi hmang a tih.",
      "reference": "ISAI 20:4"
    },
    {
      "content": "Chuongchun, an beisei tak Ethiopia le an ropuina tak Aigupta mihai lei chun lunginzîngtak le muolphotakin um tâng an tih.",
      "reference": "ISAI 20:5"
    },
    {
      "content": "Chuongchun, chu nia chun hi tuisuoriet panga mi hin, ‘Ngai ta, ka beiseitak, Assuria lala inthawka mi sanhim dinga mi ṭhangpuitu dinga ei tlânna chu, hieng hi a ni ta sih a, eini hi iengtin am tlân suok ei ta?’ la tîng an tih,” a ta.",
      "reference": "ISAI 20:6"
    }
  ],
  "version": "HMARCLBSI",
  "reference": "ISAI 20 HMARCLBSI",
  "audioBibleUrl": null,
  "copyright": " Hmar CL Bible - Pathien Lekhabu Inthieng    Copyright © Bible Society of India, 2015. Used by permission. All rights reserved worldwide.",
  "audioBibleCopyright": null
}
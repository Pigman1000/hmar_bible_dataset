{
  "verses": [
    {
      "content": "Chu nia chun hieng ang hin la hril i tih, “Aw LALPA, lâwm- thu hril ka ti che; ka chungah lo lunginsen ta la khawm, i lunginsen chu a bo tah a, nangin i mi thlamuon ta a ni hi.",
      "reference": "ISAI 12:1"
    },
    {
      "content": "Ngai ta, Pathien chu ka san- damna a na, ring ka ta, ṭiin um naw ning ah; LALPA Jehova chu ka hrâtna le ka hla a ni sih a; a mi sandamtu a lo ni ta bawk a,” tiin.",
      "reference": "ISAI 12:2"
    },
    {
      "content": "Chuleiin, sandamna tuikhura inthawk chun hlimtakin tui la chawi in tih.",
      "reference": "ISAI 12:3"
    },
    {
      "content": "Chu nia chun hieng ang hin la hril in tih, “LALPA kuoma chun lâwmthu hril unla, a thilthawhai chu mi tin kuomah inhriettir unla, a hming chu chawimawiin a um ti hril ro.",
      "reference": "ISAI 12:4"
    },
    {
      "content": "LALPA chawimawiin hla sak unla, ama chun thil ṭhatakhai chu a lo thaw ta sih a; chu chu hnuoi chunga um po pohaia hin hrietin um raw se.",
      "reference": "ISAI 12:5"
    },
    {
      "content": "Ziona umhai, inringtakin khêk unla, khêk tuor tuor ro, Israelhai Mi Inthieng nangni laia um chu a ropui sih a,” tiin.",
      "reference": "ISAI 12:6"
    }
  ],
  "version": "HMARCLBSI",
  "reference": "ISAI 12 HMARCLBSI",
  "audioBibleUrl": null,
  "copyright": " Hmar CL Bible - Pathien Lekhabu Inthieng    Copyright © Bible Society of India, 2015. Used by permission. All rights reserved worldwide.",
  "audioBibleCopyright": null
}
{
  "verses": [
    {
      "content": "LALPA chun hieng ang hin a tih, “Vân ka ṭhungpha a na, hnuoi ka ke innghatna a nih; in ieng ang am in mi bâwlpêk ding a na? Khâwlai hmun am a na ka châwlna ding chu?",
      "reference": "ISAI 66:1"
    },
    {
      "content": "Hieng thil iengkim hi ka kutin ka siem a ni sih a, chuongchun, hieng thil iengkim hi a hung um tah a nih, LALPAIN a tih; amiruokchu, hi mi rimsitaka um, lungrila insîr ngawi ngawi, ka thua inthin hlaktu tieng hi en lem ka tih.",
      "reference": "ISAI 66:2"
    },
    {
      "content": "Bâwngchal thattu chu mihriem thattu ang a na; berâmtea inthâwitu chu ui rîng suktliektu ang a nih; thilpêk inhlântu chu vawk thisen inhlântu ang a nih; beraw rawtu chu milim malsâwmtu ang a nih, anih, anni lampui chu an thlang tah a, an thil tirdakumahai chun an lungril a lâwm hlak.",
      "reference": "ISAI 66:3"
    },
    {
      "content": "Ka ko lai khan tukhawma an mi dawn nawh a, thu ka hril lai khan nain an hriet nawh a, ka mithmua thil suol chu an thaw lem a, ka thil lâwm naw zâwng chu an thlang leiin kei khawmin anni hlêmna ding chu thlangpêk ka ta, an ṭi zâwnghai chu an chungah intlungtir ka tih,” tiin.",
      "reference": "ISAI 66:4"
    },
    {
      "content": "A thua inthin hlakhai, LALPA thu hi hre ro, “In unau, nangni thei- datu le ka hming leia nangni hnawt suoktuhai cheu chun, ‘In lâwmna kan hmu theina dingin LALPA chu sukro- puiin um raw se,’ an tih a, nisienla- khawm, inzak lem tâng an tih.",
      "reference": "ISAI 66:5"
    },
    {
      "content": "Ngai ro, khawpuia sa mur mur ri chu! biek ina ri a ni chu! a hmêlmahai thungtu LALPA ri a ni chu!",
      "reference": "ISAI 66:6"
    },
    {
      "content": "Ama chun invawi hman loin nau a nei a; na hre hman loin naupasal a nei a.",
      "reference": "ISAI 66:7"
    },
    {
      "content": "Chuong ang chu tuin am a hriet hlak a? Chuong ang chu tuin am a hmu hlak a? Ni khatah ram a pieng thut dîm a nih? Vawilekhatah hnam a pieng thut dîm a nih? Zion chun nauhase ân vawi phing chun nau chu a nei el ta sih a.",
      "reference": "ISAI 66:8"
    },
    {
      "content": "Pieng hun intlungtir siin kân nei- tir naw ding a ni? LALPAIN a tih; kei inneitir hlaktu hin nau kân neitir phal naw ding am a nih? i Pathienin a tih.",
      "reference": "ISAI 66:9"
    },
    {
      "content": "“Jerusalem hmangaitu po po- hai, Jerusalem chu hlimpui unla, lâwmpui ro; ama sûntu po pohai, lâwm leiin hlimpui ro;",
      "reference": "ISAI 66:10"
    },
    {
      "content": "in nêk, a thlamuongna nêneahai chun in tlai theina ding le, in nêk daa, a ropuina tamtaka chun in lâwm theina dingin,” ti hi.",
      "reference": "ISAI 66:11"
    },
    {
      "content": "LALPA chun hieng ang hin a ti sih a, “Ngai ta u, inremna chu va- dungpui ang elin a kuom chenin inluongtir ka ta, hnam tin ropuina chu vadungtê a kuong liem dûl dûl angin a kuom tlungin inluongtir bawk ka tih, chuongchun, chu chu nêng in tih; hmathlâk a ti cheu a, a khûp chunga chun inchâwmtir a ti cheu.",
      "reference": "ISAI 66:12"
    },
    {
      "content": "Mi, a nuin a thlamuon angin thlamuon ka ti cheu a, chuongchun, Jerusalema chun thlamuonin in um ding a nih.",
      "reference": "ISAI 66:13"
    },
    {
      "content": "Chun, chu chu hmûng in ta, in lungril chu hlim a ta, in ruhai khawm hlohna hring dup angin inno hlut hlut a tih; chuongchun, LALPA kut chu a siehlawhai tieng a um ti hrieng an ta, a hmêlmahai chunga chun lungni naw ni.",
      "reference": "ISAI 66:14"
    },
    {
      "content": "Ngai ta u, a lunginsenna chu hrîkthla ding le, a kâwkna chu mei- chawkhaia hrîkthla dingin, LALPA chu mei leh a hung ding a ni sih a, a tawlailîrhai chu thlivir ang el nîng a tih.",
      "reference": "ISAI 66:15"
    },
    {
      "content": "Meiin a nih LALPAIN a ngaituo ding chu, a kâwlhnâmin a nih mi po po a ngaituo ding chu; chuongchun, LALPA isukhlumhai chu tamtak nîng an tih.",
      "reference": "ISAI 66:16"
    },
    {
      "content": "Huonahai chun an feh a, a laia mi hnunga um nghien dinga insuk- thieng le insukfai hlakhai, vawk sa le thil tirdakum le mazu fa chu bohmang tâwl an tih; LALPAIN a tih.",
      "reference": "ISAI 66:17"
    },
    {
      "content": "An thilthawhai le an ngaituohai chu ka hriet sih a; hnam tinrêng le ṭawng tinrêng ka ṭhuoi khâwm hun a la hung tlung ding a nih; chuongchun, hung an ta, ka ropuina hmûng an tih.",
      "reference": "ISAI 66:18"
    },
    {
      "content": "Chun, anni lai chun inchikna inumtir ka ta, chuongchun, anni laia hremna khêltuhai taphawt chu hnam tin kuomah--Tarsis dâm, Pul dâm, thalngul kuoihai Lud kuoma dâm, Tubal le Javan mihai dâm, thlierkâr hlatak, ka hminginthang la hre ngai lo a ka ropuina la hmu ngai lohai kuoma chun -- tir ka tih; chuongchun, hnam tin lai chun ka ropuina thu hril an tih.",
      "reference": "ISAI 66:19"
    },
    {
      "content": "Israel thlahaiin an thilinhlân chu bûrlebêl inthiengtaka LALPA ina an hung lâklût hlak ang hin, LALPA kuoma thil inhlân dingin hnam tin laia inthawka in unauhai po po chu sakawr chunga dâm, tawlailîra dâm, zâwnnaa dâm, sabengtung lien chi chunga dâm, sanghâwngsei chunga dâm, Jerusalem ka tlâng inthienga chun hung ṭhuoi an tih; LALPAIN a tih.",
      "reference": "ISAI 66:20"
    },
    {
      "content": "Chun, chuong laia mihai khawm chu thiempu ding dâmin, Levi mihai ding dâmin lâng ka tih, LALPAIN a tih.",
      "reference": "ISAI 66:21"
    },
    {
      "content": "Vân tharhai le hnuoi thar ka la siem ding chu ka hmaa a um zing angin, in thlahai le in hming chu a um zing bawk ding a nih, LALPAIN a tih.",
      "reference": "ISAI 66:22"
    },
    {
      "content": "Chun, hieng hi hung nîng a ta, thla thara inthawka thla thar dang chenin, châwlnia inthawka châwlni dang chenin mi po po ka hmaa chibai mi bûk dingin hung zut zut an tih, LALPAIN a tih.",
      "reference": "ISAI 66:23"
    },
    {
      "content": "Chun, fe suok hlak an ta, keia chunga bawsetuhai ruok chu en an tih, an ngêhai chu a thiin, an mei chu sukhlumin a um ding a ni si nawh a, mi po po ta dingin thil tirdakumtak nîng a tih”.",
      "reference": "ISAI 66:24"
    }
  ],
  "version": "HMARCLBSI",
  "reference": "ISAI 66 HMARCLBSI",
  "audioBibleUrl": null,
  "copyright": " Hmar CL Bible - Pathien Lekhabu Inthieng    Copyright © Bible Society of India, 2015. Used by permission. All rights reserved worldwide.",
  "audioBibleCopyright": null
}
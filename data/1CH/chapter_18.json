{
  "verses": [
    {
      "content": "Hi hnunga hin hieng hi a hung ni a, David chun Philistin mi- hai chu a hne a, anni chu a tukdawl a, Philistin mihai kuta inthawk chun Gath le a vêl khuohai chu a lâk tah a.",
      "reference": "1 CHANCHIN SUINA 18:1"
    },
    {
      "content": "Chun, Moab khawm chu a hung hneh a, Moab mihai chu David sie- hlawhai an hung ni tah a, chuong- chun, siehai an hung chawi a.",
      "reference": "1 CHANCHIN SUINA 18:2"
    },
    {
      "content": "Euphrates vadung chena a ram chu indin dinga a fe malamin, Zoba lal Hadarezer chu Mahath chenin David chun a hne bawk a.",
      "reference": "1 CHANCHIN SUINA 18:3"
    },
    {
      "content": "David chun amaa inthawk chun sakawr tawlailîr sâng khat le, sakawr chung chuong mi sâng sari le, kea fe mi sîng hni leh a manpêk a, chun, David chun tawlailîr keimi sa- kawrhai chu, tawlailîr za khata ding chau a hlah a, an ke tha a sat vawng a.",
      "reference": "1 CHANCHIN SUINA 18:4"
    },
    {
      "content": "Chun, Damaskaa Suria mihai chu Zoba lal Hadarezer ṭhangpui dinga an hung chun David chun Suria mi sîng hni le sâng hni chu a that a.",
      "reference": "1 CHANCHIN SUINA 18:5"
    },
    {
      "content": "Chun, David chun Damaskaa Suriaa chun sipai pâwl a sieh a, chuongchun, Suria mihai chu David siehlawhai an hung ni tah a, chuongchun, sie dâm an hung chawi a. Chun, LALPA chun a fena tieng tieng David chu hnena a pêk pei a.",
      "reference": "1 CHANCHIN SUINA 18:6"
    },
    {
      "content": "Chun, David chun Hadarezer sie- hlawhai iphur rângkachak phawhai chu a lâk a, Jerusalemah a hung lâk a.",
      "reference": "1 CHANCHIN SUINA 18:7"
    },
    {
      "content": "Chun, Hadarezer khawpui Tibhath le Kun-a inthawkin David chun dârsen tamtak el a lâk bawk a; chuonghai chu Solomon khan dârsen bûr le bêlhai le, inṭhutnahai le, dârsen châwtawl kha a siem a nih.",
      "reference": "1 CHANCHIN SUINA 18:8"
    },
    {
      "content": "Chun, Hamath lal Tou chun Davidin Zoba lal Hadarezer a hne ti a hriet chun,",
      "reference": "1 CHANCHIN SUINA 18:9"
    },
    {
      "content": "Hadarezer chu a do a, a hne ta lei chun, ama chu malsâwma chibai bûk dingin, a naupa Hadoram chu lal David kuoma chun a tir tah a; Hadarezer chu Tou le chun an lo indo rawp hlak tah a; chun, ama chun dârsen le tangkaruo le rângkachak bûr le bêl chi tinrêng elhai chu ama chu a thawn a.",
      "reference": "1 CHANCHIN SUINA 18:10"
    },
    {
      "content": "Hieng po pohai, tangkaruo le rângkachak hnam tamtakhaia in- thawka a lâkhai chu David chun LALPA kuomah ân hlân a; Edoma inthawk dâm, Moaba inthawk dâm, Ammon thlahaia inthawk dâm, Phi- listin mihaia inthawk dâm, Amalek mihaia inthawk dâmin a lâk a nih.",
      "reference": "1 CHANCHIN SUINA 18:11"
    },
    {
      "content": "Chu naw khawm chu Zeruia naupa Abisai chun Edom mi sîng le sâng riet chu Chi Ruoma chun a hneh a.",
      "reference": "1 CHANCHIN SUINA 18:12"
    },
    {
      "content": "Chun, Edoma chun sipai pâwl a sieh a, chuongchun, Edom mihai po po chu David khuo le tui an hung ni tah a. Chun, LALPA chun a fena taphawtah David chu hnena a pêk pei a.",
      "reference": "1 CHANCHIN SUINA 18:13"
    },
    {
      "content": "Chun, David chun Israelhai po po chunga chun ro a rêl a; a mi po pohai chungah indiktak le feltakin ro a rêl a.",
      "reference": "1 CHANCHIN SUINA 18:14"
    },
    {
      "content": "Zeruia naupa Joab chu sipai hotu a na; Ahilud naupa Jehosaphat chu thil inchiktu a na.",
      "reference": "1 CHANCHIN SUINA 18:15"
    },
    {
      "content": "Ahitub naupa Zadok le, Abia- thar naupa Abimelek chu thiempu an na; Savsa chu lekhaziektu a nih;",
      "reference": "1 CHANCHIN SUINA 18:16"
    },
    {
      "content": "Jehoiada naupa Benaia chu Kereth le Peleth mihai chunga hotu a nih; chun, David naupasalhai chu lal tienga hotu an nih.",
      "reference": "1 CHANCHIN SUINA 18:17"
    }
  ],
  "version": "HMARCLBSI",
  "reference": "1 CHANCHIN SUINA 18 HMARCLBSI",
  "audioBibleUrl": null,
  "copyright": " Hmar CL Bible - Pathien Lekhabu Inthieng    Copyright © Bible Society of India, 2015. Used by permission. All rights reserved worldwide.",
  "audioBibleCopyright": null
}
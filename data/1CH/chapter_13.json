{
  "verses": [
    {
      "content": "David chun sâng chunga hotu- hai le za chunga hotuhai le ṭhuoitu tinrênghai chu ân râwnpui a.",
      "reference": "1 CHANCHIN SUINA 13:1"
    },
    {
      "content": "Chuongchun, David chun Israel mi hung inkhâwmhai po po kuom- a chun, “Ṭha in ti zâwng a na, LALPA ei Pathien ṭha ti zâwng a ni chun, Israel ram po poa ei unauhai mâksan la umhai kha, an khaw- puihai khawper neihaia thiempuhai le Levi mihai umnaa umhai kha, ei kuoma an hung khâwm theina dingin inchâng ei ta,",
      "reference": "1 CHANCHIN SUINA 13:2"
    },
    {
      "content": "ei kuomah ei Pathien bâwm kha hang la nâwk tâng ei tiu; Saula hun lai chena kha ei ngaisak ta dêr naw a ni sih a,” a ta.",
      "reference": "1 CHANCHIN SUINA 13:3"
    },
    {
      "content": "Chuongchun, mipui pung- khâwmhai po po chun thaw ding an ti tah a; chu thil chu mipui ngaia chun ân dik sih a.",
      "reference": "1 CHANCHIN SUINA 13:4"
    },
    {
      "content": "Chuongchun, David chun Ai- gupta vadung Sihora inthawkin Hamath lûtna chena mi chu Kiriath- jearima inthawka Pathien bâwm chu hang la dingin Israel mi po pohai chu a khâwm tah a.",
      "reference": "1 CHANCHIN SUINA 13:5"
    },
    {
      "content": "Chuongchun, David le Israel mi po po chu Baala-ah, chu chu Juda rama Kiriath-jearim a nih, Pathien bâwm, cherubhai inkâra LALPA chu chênga a hming an kona hlak chu hang la dingin an hang fe tah a.",
      "reference": "1 CHANCHIN SUINA 13:6"
    },
    {
      "content": "Chun, Pathien bâwm chu taw- lailîr thar chungah an phur a; Abinadab ina inthawk chun an hung lâk suok a; Uzza le Ahio chun taw- lailîr chu an khal a.",
      "reference": "1 CHANCHIN SUINA 13:7"
    },
    {
      "content": "Chun, David le Israel mi po pohai chu Pathien hmaa chun, hlahai le, ṭingṭanghai le, perkhuonghai le, khuongtêhai le, dârbenthekhai le tawtawrâwthai mûtin an um a.",
      "reference": "1 CHANCHIN SUINA 13:8"
    },
    {
      "content": "Chun, Kidon hrizâwl an hung tlung chun; bâwngchalhai chu an insui leiin bâwm chu chel dingin Uzza chun a kutin a hei ban a.",
      "reference": "1 CHANCHIN SUINA 13:9"
    },
    {
      "content": "Chuongchun, LALPA lungin- sen chu Uzza chunga chun a hung chawk a, bâwm chu a kuta a hei ban lei chun ama chu a sukhlum tah a; chutaka chun Pathien hmaah a thi tah a.",
      "reference": "1 CHANCHIN SUINA 13:10"
    },
    {
      "content": "Chun, Uzza chunga LALPA chun a kut a thlâk lei chun David chu a lungawi naw hleh a, chu hmun chu Perez-uzza ân bûk a, tu chen hin ti a nih.",
      "reference": "1 CHANCHIN SUINA 13:11"
    },
    {
      "content": "Chun, chu ni chun David chun Pathien chu a ṭi tah a, “Iengtin am ka inah ka kuomah Pathien bâwm hi hung la thei tâng ka ta?” a ta.",
      "reference": "1 CHANCHIN SUINA 13:12"
    },
    {
      "content": "Chuongchun, David chun bâwm chu David khuoah ama kuoma chun a sawn ta nawh a, amiruokchu, Git mi Obed-edom ina chun a lâk lût lem tah a.",
      "reference": "1 CHANCHIN SUINA 13:13"
    },
    {
      "content": "Chun, Pathien bâwm chu Obed- edom sûngkuo lai, a ina chun thla thum lai a um tah a; chuongchun, Pathienin Obed-edom in sûng le a nei po po chu mal a sâwmpêk a.",
      "reference": "1 CHANCHIN SUINA 13:14"
    }
  ],
  "version": "HMARCLBSI",
  "reference": "1 CHANCHIN SUINA 13 HMARCLBSI",
  "audioBibleUrl": null,
  "copyright": " Hmar CL Bible - Pathien Lekhabu Inthieng    Copyright © Bible Society of India, 2015. Used by permission. All rights reserved worldwide.",
  "audioBibleCopyright": null
}
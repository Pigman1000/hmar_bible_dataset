{
  "verses": [
    {
      "content": "Chun, Israel thlahai an nizât chu kum khat sûng thla po poa, thla tina fe suok a, hung lût pâwlhai, thil iengkima lal rawngbâwl hlakhai, hotuhai le, za khat le sâng khat chunga hotuhai le an pahnam luhai po po le chun, pâwl tina chun sîng hni le sâng li an na.",
      "reference": "1 CHANCHIN SUINA 27:1"
    },
    {
      "content": "Thla hmasataka pâwl hmasa- taka hotu ding chun Jasobeam, Zabdiel naupa a na, a pâwl chu sîng hni le sâng li an nih.",
      "reference": "1 CHANCHIN SUINA 27:2"
    },
    {
      "content": "Perez thlaa mi a na, thla hmasataka dinga sipai pâwl hotuhai po po laia hotu tak a nih.",
      "reference": "1 CHANCHIN SUINA 27:3"
    },
    {
      "content": "Chun, a thla hnina pâwla chun Aho mi Dodai chu a hotu a na, a pâwl chu: Mikloth chu rorêltu a na, a pâwl- a chun sîng hni le sâng li an um a nih.",
      "reference": "1 CHANCHIN SUINA 27:4"
    },
    {
      "content": "Thla thumna dinga sipai hotu pathumna chu Benaia a na, thiempu Jehoiada naupa, hotu chu a nih; chun, a pâwl chu sîng hni le sâng li an nih.",
      "reference": "1 CHANCHIN SUINA 27:5"
    },
    {
      "content": "Hi Benaia hi, mi sâwmthum thilthawtheitakhai laia mi kha a nih; ama chu sâwmthumhai hotu kha a na, ama pâwl lai chun a naupa Ammizabad kha a ṭhang veh a.",
      "reference": "1 CHANCHIN SUINA 27:6"
    },
    {
      "content": "A thla linaa dinga sipai hotu palina chu Joab unaupa Asahel kha a na, a naupa Zebadia khan a ai a aw a nih; chun, ama pâwla khawm chun sîng hni le sâng li an um a.",
      "reference": "1 CHANCHIN SUINA 27:7"
    },
    {
      "content": "A thla ngana dinga sipai hotu chu Izhar mi Samhuth a nih; ama pâwla chun sîng hni le sâng li an um a.",
      "reference": "1 CHANCHIN SUINA 27:8"
    },
    {
      "content": "A thla rukna dinga sipai hotu parukna chu Teko mi Ikkes naupa Ira a na, a pâwla chun sîng hni le sâng li an um a.",
      "reference": "1 CHANCHIN SUINA 27:9"
    },
    {
      "content": "A thla sarina dinga sipai hotu pasarina chu Ephraim thlaa mi Pelon mi Helez chu a na, a pâwla chun sîng hni le sâng li an um a.",
      "reference": "1 CHANCHIN SUINA 27:10"
    },
    {
      "content": "A thla rietna dinga sipai hotu parietna chu Zera hnama Husath mi Sibbekai kha a na; a pâwla chun sîng hni le sâng li an um a.",
      "reference": "1 CHANCHIN SUINA 27:11"
    },
    {
      "content": "A thla kuona dinga sipai hotu pakuona chu Benjamin thlaa mi Anathoth mi Abiezer a na, a pâwl a chun chu sîng hni le sâng li an um a.",
      "reference": "1 CHANCHIN SUINA 27:12"
    },
    {
      "content": "A thla sâwmna dinga sipai hotu sâwmna chu Zera thlaa mi, Neto- phath mi, Maharai a na, a pâwla chun sîng hni le sâng li an um a.",
      "reference": "1 CHANCHIN SUINA 27:13"
    },
    {
      "content": "A thla sâwm pakhatna dinga sipai hotu sâwm pakhatna chu Ephraim thlaa mi Pirathon mi Benaia a na, a pâwla chun sîng hni le sâng li an um a.",
      "reference": "1 CHANCHIN SUINA 27:14"
    },
    {
      "content": "A thla sâwm pahnina dinga sipai hotu sâwm pahnina chu, Othniel naupa Netophath mi Heldai a na, a pâwla chun sîng hni le sâng li an um a.",
      "reference": "1 CHANCHIN SUINA 27:15"
    },
    {
      "content": "Chunawa khawm chun Israel hnamhai chunga chun, Reuben mihai laia rorêltu chu Zikri naupa Eliezer a na; Simeon mihai laia chun Maaka naupa Sephatia a na;",
      "reference": "1 CHANCHIN SUINA 27:16"
    },
    {
      "content": "Levi mihai laia chun Kemuel naupa Hasabia a na; Arnon thla lai Zadok;",
      "reference": "1 CHANCHIN SUINA 27:17"
    },
    {
      "content": "Juda thla lai David unauhai laia pakhat Elihu chu; Issakar hnam lai Mikael naupa Omri;",
      "reference": "1 CHANCHIN SUINA 27:18"
    },
    {
      "content": "Zebulun hnamah Obadia naupa Ismaia; Naphtali hnamah Azriel naupa Jerimoth;",
      "reference": "1 CHANCHIN SUINA 27:19"
    },
    {
      "content": "Ephraim thlahai laia chu Azazia naupa Hosea; Manasse hnam zâtvea chun Pedaia naupa Joel;",
      "reference": "1 CHANCHIN SUINA 27:20"
    },
    {
      "content": "Gilead rama Manasse hnam zâtve laiah Zekaria naupa Iddo, Benjamin thla laiah Abner naupa Jaasiel;",
      "reference": "1 CHANCHIN SUINA 27:21"
    },
    {
      "content": "Dan hnamah Jeroham naupa Azarel. Hienghai hi Israel hnam laia hotuhai chu an nih.",
      "reference": "1 CHANCHIN SUINA 27:22"
    },
    {
      "content": "Nisienlakhawm, David chun kum sâwmhni le a hnuoi tieng chu an nizât a lâk nawh a; LALPA chun Israel chu vâna arasi zâtin a sukpung ding a nih ti a lo hril ta lei khan.",
      "reference": "1 CHANCHIN SUINA 27:23"
    },
    {
      "content": "Zeruia naupa Joab chun tiem chu a tiem ngei a, nisienlakhawm, a zo nawh a; hi hi lei hin Israel chunga chun lunginsenna a tlung nghe nghe a; chun, lal David chanchin ziekna lekhabua chun chu nizât chu sielût a ni bawk nawh a.",
      "reference": "1 CHANCHIN SUINA 27:24"
    },
    {
      "content": "Chun, lal sum siekhâwmna in chunga chun Adiel naupa Azmaveth chu hotu a na; hmun danga le, khawpuiahai le, khawperhaia sum siekhâwmna le, kulbîngahai Uzzia naupa Jonathan chu hotu a na;",
      "reference": "1 CHANCHIN SUINA 27:25"
    },
    {
      "content": "chun, thil chîngna dinga lo inletnaa sin thawtuhai chunga chun Kelub naupa Ezri chu hotu a na;",
      "reference": "1 CHANCHIN SUINA 27:26"
    },
    {
      "content": "grêp huon chungahai chun Ramath mi Simei chu a nih; uoin siekhâwmna khur dinga grêp huon zau pei thua chun Shipham mi Zabdi chu a hotu a nih;",
      "reference": "1 CHANCHIN SUINA 27:27"
    },
    {
      "content": "chun, ram phaitienga theichang kûnghai le oliv thinghai chunga chun Geder mi Baal-hanan chu a na; hriek siena khurhai chunga chun Joas a na;",
      "reference": "1 CHANCHIN SUINA 27:28"
    },
    {
      "content": "chun, Sarona bâwng ruol tlahai chunga chun Saron mi Sitrai a nih; chun, phairuoma bâwng ruol tlahai chunga chun Adlai naupa Saphat chu hotu a nih;",
      "reference": "1 CHANCHIN SUINA 27:29"
    },
    {
      "content": "sanghâwngsei chunga chun Ismael mi Obil chu hotu a nih; sa- bengtunghai chunga chun Meronoth mi Jedeia hotu a na;",
      "reference": "1 CHANCHIN SUINA 27:30"
    },
    {
      "content": "berâm ruol chunga chun Hagar mi Jaziz chu hotu a nih; Hienghai po po hi lal David thuomhnaw chunga rorêltuhai chu an nih.",
      "reference": "1 CHANCHIN SUINA 27:31"
    },
    {
      "content": "David pami Jonathan chu rorêltu a na, ama chu mi hrietna nei, lekhaziektu a nih; chun, Hakmoni naupa, Jehiel chu lal naupasalhai inchûktirtu a na;",
      "reference": "1 CHANCHIN SUINA 27:32"
    },
    {
      "content": "Ahitophel chu lal remruotpuitu a na, Ark mi Husai chu lal ruolpa a nih;",
      "reference": "1 CHANCHIN SUINA 27:33"
    },
    {
      "content": "Ahitophel zoa chun, Benaia naupa Jehoiada a na, Abiathar leh; chun, lal sipaihai hotu chu Joab a nih.",
      "reference": "1 CHANCHIN SUINA 27:34"
    }
  ],
  "version": "HMARCLBSI",
  "reference": "1 CHANCHIN SUINA 27 HMARCLBSI",
  "audioBibleUrl": null,
  "copyright": " Hmar CL Bible - Pathien Lekhabu Inthieng    Copyright © Bible Society of India, 2015. Used by permission. All rights reserved worldwide.",
  "audioBibleCopyright": null
}
{
  "verses": [
    {
      "content": "Nangni le nangni inkei khâwm unla, anih, inkei khâwm ro, aw inzakna hre lo hnamhai;",
      "reference": "ZEPHANIA 2:1"
    },
    {
      "content": "thupêk chu lâk suok a ni hma hin, busi anga ni chu a liem el hma hin, in chunga LALPA lunginsenna ṭiumtak a hung tlung hma ngei hin, in chunga LALPA lunginsenna a hung tlung ni hma ngei hin.",
      "reference": "ZEPHANIA 2:2"
    },
    {
      "content": "Nangni a rorêlnahai anga thaw- tu, hnuoi chunga zainêm po pohai, LALPA chu zawng ro; felna chu zawng unla, zainêmna chu zawng ro; LALPA lunginsenna nia chun thupa in um theina dingin.",
      "reference": "ZEPHANIA 2:3"
    },
    {
      "content": "Gaza chu mâksanin um a ta, Askelon chu râusanin, Asdod chu sûn changlai hnawt suok an ta, Ekron chu a zunga phawi dawk a ni ding a ni sih a.",
      "reference": "ZEPHANIA 2:4"
    },
    {
      "content": "Kereth hnam, tuisuoriet panga chêngtuhai chu an chung a va rik de! Aw Kanaan, Philistin mihai ram, LALPA thu chu nangma chungah a hung tlung a nih; Suksieng ka ti cheh a, a hluotu che um naw ni hai.",
      "reference": "ZEPHANIA 2:5"
    },
    {
      "content": "Tuisuoriet panghrûl chu ran ruolhai ta dinga inhai le, berâmpuhai ta dinga inhai umna hmun le ran ruol tlatna hmun hung nîng a tih.",
      "reference": "ZEPHANIA 2:6"
    },
    {
      "content": "Chu vakam hrûl chu Juda sûng- kuo a la um sunhai ta ding kha nîng a ta, chutaka chun an ran ruol chu intlattir tâng an ta, Askelon inhaia chun zânah riek an tih; LALPA an Pathien chun anni chu hung sir a ta, an sal intângna chu a hlîppêk ta ding a ni sih a.",
      "reference": "ZEPHANIA 2:7"
    },
    {
      "content": "Moab mihai hrilsietna le, Ammon thlahaiin an chierkhumnahai, ka mi- hai an hrilsieta an ramrihai ngeiah an vân suklien thu chu ka lo hriet a.",
      "reference": "ZEPHANIA 2:8"
    },
    {
      "content": "Chuleiin, kei le kei insâlin, sipaihai LALPA, Israelhai Pathien chun a tih: “Matheiloin Moab chu Sodom ang hung nîng a ta, Ammon thlahai chu Gomorra, chikhurhai hmun le zakthlai bil râusan kumkhuo ang chu hung nîng a tih. Ka mi a la um sunhai chun anni chu suksieng an ta, ka mi a la um sunhai chun hluong an tih.”",
      "reference": "ZEPHANIA 2:9"
    },
    {
      "content": "Sipaihai LALPA mihai chunga chun anni chu an insuklienin, anni chu an lo hrilsiet ta leiin hi thil hi an chapopui dingin an hmu ding a nih.",
      "reference": "ZEPHANIA 2:10"
    },
    {
      "content": "An chunga chun LALPA chu ṭiumtak nîng a ta; hnuoi chunga pathienhai po po chu a sukbohmang ding a ni sih a; chuongchun, mihriem- hai chun ama chu be tâng an ta, mi tinin mâni hmun senga inthawk le, hnamhai po po chun mâni thlierkâr- haia inthawk chun.",
      "reference": "ZEPHANIA 2:11"
    },
    {
      "content": "Nangni Ethiopia mihai khawm ka kâwlhnâma sât hlum nîng in tih.",
      "reference": "ZEPHANIA 2:12"
    },
    {
      "content": "Chun, ama chun hmârtienga chun a bân phar a ta, Assuria chu suksieng a ta; Ninevi chu râusan le thlalêr anga ṭâwlin siem a tih.",
      "reference": "ZEPHANIA 2:13"
    },
    {
      "content": "A sûnga chun ran ruolhai riek an ta, ran chi tinrênghai chu: kai- kuongrâl le saku chu, a khawpui laia chun riek an ta, an râwlhai chu tukvera inthawka hriet nîng a ta: sidar thinga remhai khawm chu a sukruok ta sih a.",
      "reference": "ZEPHANIA 2:14"
    },
    {
      "content": "Hi hi khawpui hlim, fîmkhur lotaka khawsa a, a lungrila, “Kei ka nih, kei naw chu tu dang khawm an um nawh,” titu chu: iengtiziea râusana umin ran ruol riekna hmun a hung ni el am a ni ta leh aw! tukhawm a fe khêl taphawt chun inhlîp an ta, an kut thinkhum an tih.",
      "reference": "ZEPHANIA 2:15"
    }
  ],
  "version": "HMARCLBSI",
  "reference": "ZEPHANIA 2 HMARCLBSI",
  "audioBibleUrl": null,
  "copyright": " Hmar CL Bible - Pathien Lekhabu Inthieng    Copyright © Bible Society of India, 2015. Used by permission. All rights reserved worldwide.",
  "audioBibleCopyright": null
}
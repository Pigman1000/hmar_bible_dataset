{
  "verses": [
    {
      "content": "Hieng ang hin Lalpa PATHIEN chun a mîn entir a; en ta u, mâwng nuhnung lem a mâwng ṭan- tirnaa chun khâuṭhikṭhi a siem a; ngai ta u, lal bu hlu hnunga mâwng nuhnung lem a nih.",
      "reference": "AMOS 7:1"
    },
    {
      "content": "Chun, chu rama hlohna chu an fâk zo hnungin, “Aw Lalpa PATHIEN, ngaidam rawh, ka ngên che hi; Jakob chu iengtin am ngîr thei a ta, ama a chîn sih a?” ka tih a.",
      "reference": "AMOS 7:2"
    },
    {
      "content": "Hi thu tieng hin LALPA chu ân lêt a, LALPA chun, “Ni nâwk ta naw nih,” a ta.",
      "reference": "AMOS 7:3"
    },
    {
      "content": "Hieng ang hin Lalpa PATHIEN chun a mîn entir a; chun, en ta u, Lalpa PATHIEN chun meia do dingin a ko a; mei chun tui inthûk lien chu a kâng vawng a; ram khawm chu a kâng zo mêk bawk a.",
      "reference": "AMOS 7:4"
    },
    {
      "content": "chun, keiin, “Aw Lalpa PATHIEN, ma rawh, ka ngên che hi, Jakob chu iengtin am ngîr thei a ta, ama a chîn sih a?” ka ta.",
      "reference": "AMOS 7:5"
    },
    {
      "content": "Hi thu tieng hin LALPA chu ân lêt a, Lalpa PATHIEN chun, “Hi khawm hi ni ta naw nih,” a ta.",
      "reference": "AMOS 7:6"
    },
    {
      "content": "Hieng ang hin a mîn entir a, chun, en ta u, Lalpa chu enremnaa siem bang kâwlah a ngîr a, a kuta chun enremna chu a chawi a.",
      "reference": "AMOS 7:7"
    },
    {
      "content": "Chun, LALPA chun ka kuomah, “Amos, ieng am i hmuh a?” a ta. Kei chun, “Enremna,” ka ta. LALPA chun, “Ngai ta, ka mi Israelhai lai enremna sieng ka ta, anni chu khêl nâwk ta naw ning a;",
      "reference": "AMOS 7:8"
    },
    {
      "content": "chun, Isak bâwlhmunhai chu rausan hung nîng an ta, Israel hmun inthienghai chu suksiet nîng a tih, chun, Jeroboam sûnghai chu kâwl- hnâmin do ka tih,” a ta.",
      "reference": "AMOS 7:9"
    },
    {
      "content": "Chun, Bethel khaw thiempu Amazia chun Israel lal Jeroboam kuomah, “Amos chun Israel sûnghai lai chun a phierrûk cheh a, ram chun a thu po po chu a tuor thei nawh.",
      "reference": "AMOS 7:10"
    },
    {
      "content": "Amos chun hieng ang hin a ti sih a, ‘Jeroboam chu kâwlhnâmin thîng a ta, matheiloin a rama inthawkin Israel chu salah ṭhuoi suok a ta,’ tiin thu a thawn a,” tiin.",
      "reference": "AMOS 7:11"
    },
    {
      "content": "Chun, Amazia chun Amos kuomah, “Aw nang zâwlnei, fe la, Juda ramah tlân hmang la, chutaka chun bu fa la, thu hril rawh;",
      "reference": "AMOS 7:12"
    },
    {
      "content": "nisienlakhawm, Bethel khuoah thu hril nâwk ta naw rawh: lal hmun inthieng le lal in a ni leiin,” a ti bawk a.",
      "reference": "AMOS 7:13"
    },
    {
      "content": "Chun, Amos chun Amazia kuomah, “Zâwlnei ka ni nawh a, zâwlnei naupa khawm ka ni bawk nawh; ran ruol vêngtu le thei- chang kûng enkawltu ka ni lem a nih;",
      "reference": "AMOS 7:14"
    },
    {
      "content": "LALPA chun berâm ruol vêng- naa inthawk chun a mi lâk a, LALPA chun ka kuomah, ‘Fe la, ka mi Israelhai kuomah thu hril rawh,’ a mi tih a.",
      "reference": "AMOS 7:15"
    },
    {
      "content": "Chuongchun, tuhin LALPA thu chu hre rawh, ‘Nangin Israel kalin thu hril naw la, Isak sûngkuohai kalin i thu inthla naw rawh,’ i tih a;",
      "reference": "AMOS 7:16"
    },
    {
      "content": "chuleiin, LALPA chun hieng ang hin a ti a nih, ‘I nuhmei chu khawpuiah nawchizawr nîng a ta, i naupasalhai, i naunuhmeihai chu kâwlhnâmin tlûng an ta; i ram chu inkhina hruiin sem an ta; chun, nangma ngei khawm ram thieng naw sûnga chun thîng i ta, matheiloin, Israel chu a rama inthawkin salah ṭhuoi hmang an tih,’ tiin,” a dawn a.",
      "reference": "AMOS 7:17"
    }
  ],
  "version": "HMARCLBSI",
  "reference": "AMOS 7 HMARCLBSI",
  "audioBibleUrl": null,
  "copyright": " Hmar CL Bible - Pathien Lekhabu Inthieng    Copyright © Bible Society of India, 2015. Used by permission. All rights reserved worldwide.",
  "audioBibleCopyright": null
}
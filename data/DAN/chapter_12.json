{
  "verses": [
    {
      "content": "“Chu pha chun lal naupa ropuitak Mikael, i mihai ta dinga ngîr chu ngîrsuok a ta; chun, buoina hun chu a hung um ding a nih, hnam um tira inthawka chu chu hun chena khawm la um ngai hrim hrim lo chu; chu pha chun, i mihai, lekha- bua zieka hmu taphawthai chu sanhim nîng an tih.",
      "reference": "DANIEL 12:1"
    },
    {
      "content": "Chun, mi tamtak hnuoi pilvuta lo in tahai chu tho an ta, aṭhen chu chatuona hringna changin, aṭhen ruok chu chatuona thiemnaw le inzakna changin.",
      "reference": "DANIEL 12:2"
    },
    {
      "content": "Chun, mi varhai chu vâna var ang khin var tâng an ta; chun, mihai felna tienga lo ṭhuoi lûttuhai chu chatuonin arasihai angin var tâng an tih.",
      "reference": "DANIEL 12:3"
    },
    {
      "content": "Nisienlakhawm, nang aw Daniel, hun tâwp chena dingin thuhai chu khâr la, lekhabu chu châr tlat rawh: mi tamtak chu hnungtieng hmatieng tlân an ta, hrietna chu a pung ding a ni sih a,” tiin.",
      "reference": "DANIEL 12:4"
    },
    {
      "content": "Chun, kei Daniel chun ka en a; chun, ngai ta, mi dang pahni, pakhat chu vadung pang khingtieng sîrah, a dang chu vadung pang khingtieng sîrah, an lo ngîr a.",
      "reference": "DANIEL 12:5"
    },
    {
      "content": "Chun, pakhat chun vadung tui- hai chunga um, puon zai inhmia inthuompa kuoma chun, “Hieng thilmakhai tâwpna chu iengtik am nîng a ta?” a ta.",
      "reference": "DANIEL 12:6"
    },
    {
      "content": "Chun, puon zai inhmia inthuom, vadung tuihai chunga ngîr chun a kut changtieng le vawitieng chu vân tieng a phar a, chatuona Hring kuoma chun inkhâmin, “Hun khat le, hunhai le, hun chenve sûng nîng a tih; chun, mi inthienghai thil- thawtheina chu a nâwia suknâwi vawng chu an zo pha chun hieng thil po po hi thaw zo ni tâng a tih,” a ti ka hriet a.",
      "reference": "DANIEL 12:7"
    },
    {
      "content": "A ri chu ka hriet a, a ngaina ruok chu ka hriet nawh a; chun, kei chun, “Aw ka LALPA, hieng thilhai tâwpna chu ieng am nîng a ta?” ka ta.",
      "reference": "DANIEL 12:8"
    },
    {
      "content": "Ama chun, “Daniel, fe el rawh, hun tâwp chena dingin hieng thuhai hi khârkhum tlat le chârde tlat an ni sih a.",
      "reference": "DANIEL 12:9"
    },
    {
      "content": "Mi tamtak chu anni le anni insukthieng an ta, insukvâr an ta, insukthieng an tih; nisienlakhawm, mi khawhlohai chun khawhlotakin thâwng an ta; mi khawhlohai tu- khawmin hrethiem naw ni hai; amiruokchu, a varhai chun hrethiem an tih.",
      "reference": "DANIEL 12:10"
    },
    {
      "content": "Chun, pumrawhmang thilin- hlân rawp hi lâk hmang le, sukrêmna tirdakum intluntu uma inthawkin ni sâng khat za hni sâwmkuo um a tih.",
      "reference": "DANIEL 12:11"
    },
    {
      "content": "Inring zinga, ni sâng khat za thum sâwmthum pangaa lût chu a hamṭha.",
      "reference": "DANIEL 12:12"
    },
    {
      "content": "Nisienlakhawm, nang chu fe pei la, a tâwp a tlung hma chun, ni tâwpa- hai chun châwl i ta, i chantâwka chun i ngîr ding a ni sih a,” a ta.",
      "reference": "DANIEL 12:13"
    }
  ],
  "version": "HMARCLBSI",
  "reference": "DANIEL 12 HMARCLBSI",
  "audioBibleUrl": null,
  "copyright": " Hmar CL Bible - Pathien Lekhabu Inthieng    Copyright © Bible Society of India, 2015. Used by permission. All rights reserved worldwide.",
  "audioBibleCopyright": null
}
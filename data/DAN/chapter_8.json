{
  "verses": [
    {
      "content": "Lal Belsazzar rorêl a kum thum- naa chun thil hmulâwkhai, a hmaa ka kuoma hung inlang hnunga khan, ka kuomah, kei Daniel kuoma ngei a hung inlang a.",
      "reference": "DANIEL 8:1"
    },
    {
      "content": "Chun, thil hmulâwka chun ka hmuh a; Hieng ang hi a lo nih a, thilhmulâwk ka hmu lai chun, Elam rama lal in, Susaa chun ka lo um a; thil hmulâwka chun ka hmuh a; Ulai vadung kâwlah ka lo um a.",
      "reference": "DANIEL 8:2"
    },
    {
      "content": "Chun, ka mit ka hang meng a, ngai ta, vadung kâwla chun berâmchal ki pahni nei a ngîr ka hmuh a; chu kihai pahni chu ân sâng hleh a; ami- ruokchu, a ki pakhat chu a dang nêk chun ân sâng lem a; ân sâng lem chu a hung suok nuhnung lem chu a na.",
      "reference": "DANIEL 8:3"
    },
    {
      "content": "Berâmchal chu thlangtieng le, hmârtieng le, simtieng chu panin ka hmuh a; a hmaa hrim hrim chun ramsa dang ngîr thei an um nawh a, a kuta inthawka la dawk thei hrim hrim khawm tukhawm an um nawh a; chuongchun, a nuom ang angin a thawh a, ama le ama chu ân chawi- mawi tah a.",
      "reference": "DANIEL 8:4"
    },
    {
      "content": "Chun, ka ngaituo lai chun, ngai ta, hnuoi chung po po dâpin thlang- tienga inthawkin kêlchal a hung a, hnuoi hrim hrim a tâwk nawh a; chun, kêl chun a mithai inkâra chun ki maktak el a nei a.",
      "reference": "DANIEL 8:5"
    },
    {
      "content": "Chun, berâmchal ki pahni nei, vadung kâwla ngîr ka hmu kuoma chun a hung a; chuongchun, a theipa- tâwpin ama chu a baw tah a.",
      "reference": "DANIEL 8:6"
    },
    {
      "content": "Chun, berâmchal hnaia hung chu ka hmuh a, a chunga chun lung- insentakin a châng a; berâmchal chu a sik a, a kihai pahni chu a suktliek tah a; ama hmaa ngîr dingin berâm- chala chun thilthawtheina hrim a um nawh a; chuleiin, hnuoi chungah a tethlûk a, ama chu sirdein a chîl a; chuongchun, ama kuta inthawka berâmchal sansuok thei hrim hrim chu an um nawh a.",
      "reference": "DANIEL 8:7"
    },
    {
      "content": "Chun, kêlchal chu ama le ama nasatakin ân chawimawi a, a hrât hle lai chun a ki ropuitak chu a tliek tah a; a aia chun vân thli palihai tienga chun ki maktak pali a hung suok a.",
      "reference": "DANIEL 8:8"
    },
    {
      "content": "Anni laia pakhata inthawk chun ki chitê a hung suok a, chu chu sim- tieng le, saktieng le ram ropui tieng chun ropuitakin a hung um tah a.",
      "reference": "DANIEL 8:9"
    },
    {
      "content": "Chun, vân mipuihai laia khawm chun a hung ropui hleh a; chuong- chun, pâwl ṭhenkhat le arasi ṭhen- khat chu hnuoiah a pei thlâk a, anni a sirde tah a.",
      "reference": "DANIEL 8:10"
    },
    {
      "content": "Anih, mipuihai lal kuoma ngei khawm chun ama le ama chu ân chawimawi a; pumrawhmanga in- thawina zing zinghai chu amaa inthawkin a lâk hmang a; a Hmun Inthiengtak chu a pei thlâkpêk a.",
      "reference": "DANIEL 8:11"
    },
    {
      "content": "Chun, bawsietna leia pumraw- hmanga inthâwina inhlân zing zingna le chun mipuihai chu a kuoma pêk a ni tah a. Thudik chu hnuoiah a peithlâk a, a nuom nuom a thawh a, a hlawtling bawk a.",
      "reference": "DANIEL 8:12"
    },
    {
      "content": "Chun, mi inthieng pakhat thu- hril ka hriet a; chun, mi inthieng dangin tu amanih thuhriltu kuoma chun, “Mipuihai le Hmun Inthieng- tak sirdea um ve ve dinga pêk ding le, sukrêmtu bawsietna le, pumraw- hmang thilinhlân zing zing chung- thua thil hmulâwk hi ieng chen am nîng a ta?” a ta.",
      "reference": "DANIEL 8:13"
    },
    {
      "content": "Chun, ka kuoma chun, “Zân- tienghai le zîngtienghai sâng hni za thum chen nîng a tih; chun, Hmun Inthiengtak chu sukthieng nîng a tih,” a ta.",
      "reference": "DANIEL 8:14"
    },
    {
      "content": "Chun, kei Daniel ngei hin, hre dinga ka izawng thilhmulâwk chu ka hmu tah a; chun, ngai ta, ka hmaa chun mihriem hmêlput hi a hung ngîr a.",
      "reference": "DANIEL 8:15"
    },
    {
      "content": "Chun, mihriem râwl hi Ulai vapanghai inkâra chun ka hriet a, chu râwl chu a khêk a, “Gabriel, hi mipa hi thil hmulâwk kha inhriettir rawh,” a ta.",
      "reference": "DANIEL 8:16"
    },
    {
      "content": "Chuongchun, ka ngîrna hmun kâwla chun a hung hnai a; chun, a hung hnai chun ka ṭih a, ka bawk- khup tah a; nisienlakhawm, ka kuoma chun, “Aw mihriem naupa, thil hmulâwkhai chu hun tâwpa ding a nih ti hi hre rawh,” a ta.",
      "reference": "DANIEL 8:17"
    },
    {
      "content": "Ka kuoma thu a hril lai chun ka hmai chu hnuoi tieng innghatin in- hniktakin ka in a; nisienlakhawm, a mi them a, a mîn tungtho tah a.",
      "reference": "DANIEL 8:18"
    },
    {
      "content": "Ama chun, “Ngai ta, lunginsen- na hun tâwp tieng hun nuhnunga thil um ding chu inhriettir ka ti che, a tâwpna hunbi ruota ṭhang ding chu a ni sih a.",
      "reference": "DANIEL 8:19"
    },
    {
      "content": "Berâmchal ki pahni nei i hmu kha Media le Persia lalhai an na.",
      "reference": "DANIEL 8:20"
    },
    {
      "content": "Kêlchal nunsetak kha Grik ram lal a nih; chun, a mithai kâra ki ropuitak kha lal hmasatak chu a nih.",
      "reference": "DANIEL 8:21"
    },
    {
      "content": "Chun, a tliek a, a hmuna pali hung suok kha, chu hnama inthawk chun lal pali hung ngîrsuok an ta; nisienlakhawm, a thilthawtheina le chu ni naw ni.",
      "reference": "DANIEL 8:22"
    },
    {
      "content": "Chun, an ram hun nuhnung tienga, bawsetuhai an hung puitling pha chun lal hmêl ṭiumtak, thu khir- tak takhai hre thei hung ngîrsuok a ta.",
      "reference": "DANIEL 8:23"
    },
    {
      "content": "A thilthawtheina chu hrâttak nîng a ta, nisienlakhawm, ama thil- thawtheina hran ngat chu ni naw ni; râpthlâktakin suksieng a ta, hlaw- tling a ta, a nuom nuom thaw bawk a tih; mi inthienghai le mi hrâttakhai chu sukse bawk a tih.",
      "reference": "DANIEL 8:24"
    },
    {
      "content": "A remruot dân hmangin a kuta chun vervêkna chu inhlawtlingtir a ta; a lungrila chun ama le ama chu inchawimawi a tih; chun, an inring naw kârin mi tamtak chu suksieng a ta, lalhai lal chungah ngîrsuok bawk a ta, nisienlakhawm, kut loa suksiet nîng a tih.",
      "reference": "DANIEL 8:25"
    },
    {
      "content": "Chun, zântienghai le zîngtieng- hai thilhmulâwka thil hril chu ân dik a nih; nisienlakhawm, thil hmulâwk chu la khâr hri phawt rawh; ni la hung tlung ding tamtakhai ta ding chu a ni sih a,” a ta.",
      "reference": "DANIEL 8:26"
    },
    {
      "content": "Chun, kei Daniel chu ka châu a, ni iengzât amani chu ka damnawh a; chun, ka tho a, lal sin chu ka thaw tah a: nisienlakhawm, thilhmulâwka chun mak ka ti êm êm a, tukhawma an hriet thiem si nawh a.",
      "reference": "DANIEL 8:27"
    }
  ],
  "version": "HMARCLBSI",
  "reference": "DANIEL 8 HMARCLBSI",
  "audioBibleUrl": null,
  "copyright": " Hmar CL Bible - Pathien Lekhabu Inthieng    Copyright © Bible Society of India, 2015. Used by permission. All rights reserved worldwide.",
  "audioBibleCopyright": null
}
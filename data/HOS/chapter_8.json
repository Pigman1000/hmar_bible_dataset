{
  "verses": [
    {
      "content": "Tawtawrâwt chu i hmûrah inbûk rawh; LALPA sûnghai chungah mupui angin a hung ie; Ka thuthlung an bawsiet a, Ka dân an helsan leiin.",
      "reference": "HOSEA 8:1"
    },
    {
      "content": "“Ka Pathien, keini Israelhai hin chu kan hriet che,” Tiin ka kuomah an khêk a.",
      "reference": "HOSEA 8:2"
    },
    {
      "content": "Israelhai chun thil ṭha chu an hnâwl a; Hmêlma chun anni hnawt a tih.",
      "reference": "HOSEA 8:3"
    },
    {
      "content": "Ka thaw ni loin, annîn lal an siem a, Ka hriet loin hotuhai an siem a; An bohmangna dingin an tang- karuo le an rângkachakin milim an siem a.",
      "reference": "HOSEA 8:4"
    },
    {
      "content": "Aw Samaria, i sebâwngte lim chu a hnâwl ie; An chungah ka lunginsen êm êm a nih. Nun tluongtlama an um thei hma chu ieng chen tak am a ni ding chu.",
      "reference": "HOSEA 8:5"
    },
    {
      "content": "Israela inthawk chun hi hi a ni sih a, Sinthawtu siem a na, Pathien a ni nawh; Anih, Samaria sebâwngte lim chu suknâwi vawng nîng a tih.",
      "reference": "HOSEA 8:6"
    },
    {
      "content": "Thli an chîng a, thli sie an sîk ding a ni sih a, Kûng ngîr a nei nawh a, a zîk khawm chun ra insuo naw ni; Insuo khawm ni sienla, mikhuolhaiin fa zo an tih.",
      "reference": "HOSEA 8:7"
    },
    {
      "content": "Israelhai chu lem zoin an um a nih, Bêl, a sûnga lâwmna um lo angin tuhin hnam dang laia chun an um a nih.",
      "reference": "HOSEA 8:8"
    },
    {
      "content": "Ram sabengtung khât tla angin Assuria ramah an hang fe sih a; Ephraim chun dit zâwnghai a tlawn ie!",
      "reference": "HOSEA 8:9"
    },
    {
      "content": "Anih, hnam danghai laia chun intlawn chîng sienla khawm, Tuhin anni chu kei khâwm ka tih, Lal le hotuhai rikphur leiin an kiem ṭan a nih.",
      "reference": "HOSEA 8:10"
    },
    {
      "content": "Ephraim chun mâichâm a sukpung hi an thil suksuolna chau a na, An ta dingin mâichâm hrim hrim chu suolna el a nih.",
      "reference": "HOSEA 8:11"
    },
    {
      "content": "Ka dân chu ka ziekpêk rei rui a, Nisienlakhawm, thil dang takah an ngai a nih.",
      "reference": "HOSEA 8:12"
    },
    {
      "content": "Ka ta dinga inthawina thilinhlânhai chu! Sa an inhlân a, an fâk a; chuong chu LALPAIN a pawm nawh. Chuongchun, an rîtlona hre zing a ta, an suol hrem a ta, Anni chu Aigupta ramah kîr nâwk an tih.",
      "reference": "HOSEA 8:13"
    },
    {
      "content": "Israel chun a siemtu a theinghil a, In ropuihai a bâwl a; Juda chun khawpui kul neihai a sukpung a; Nisienlakhawm, a khawpuihaia chun mei tir ka ta, A in ropuihai chu kâng zo a tih.",
      "reference": "HOSEA 8:14"
    }
  ],
  "version": "HMARCLBSI",
  "reference": "HOSEA 8 HMARCLBSI",
  "audioBibleUrl": null,
  "copyright": " Hmar CL Bible - Pathien Lekhabu Inthieng    Copyright © Bible Society of India, 2015. Used by permission. All rights reserved worldwide.",
  "audioBibleCopyright": null
}
{
  "verses": [
    {
      "content": "Chun, LALPA chun ka kuomah, “Fe nâwk ta la, nuhmei, mi dang- in an idit lai, uirenu chu va hmangai rawh, Israel thlahai chu pathien dang tieng nghain grêp bei thlum chu ngaina hai sien khawm LALPAIN a hmangai zing ang bawk hin,” a tih a.",
      "reference": "HOSEA 3:1"
    },
    {
      "content": "Chuongchun, tangka sâwm- panga le buṭei homer khat le a chenvein ama chu kân châwk a;",
      "reference": "HOSEA 3:2"
    },
    {
      "content": "chun, a kuomah, “Ni tamtak sûng chu ka ta dingin i um ding a nih, nawchi i zawr ding a ni nawh a, tu nuhmei khawm i ni bawk ding a ni nawh; chuong ang bawk chun kei khawm i kuoma chun um ka tih,” ka ta.",
      "reference": "HOSEA 3:3"
    },
    {
      "content": "Israel thlahai chu ni tamtak laltak le mi lien le, inthawina le lung- phun inser, thiempu zakuo amanih, milimhai amanih, nei loin an um ding a ni sih a.",
      "reference": "HOSEA 3:4"
    },
    {
      "content": "Chu hnunga chun Israel thlahai chu hnungkîr an ta, LALPA an Pathien le an laltak David chu zawng an ta; ni nuhnunghaia chun LALPA le a ṭhatna chu inthin pumin pan an tih.",
      "reference": "HOSEA 3:5"
    }
  ],
  "version": "HMARCLBSI",
  "reference": "HOSEA 3 HMARCLBSI",
  "audioBibleUrl": null,
  "copyright": " Hmar CL Bible - Pathien Lekhabu Inthieng    Copyright © Bible Society of India, 2015. Used by permission. All rights reserved worldwide.",
  "audioBibleCopyright": null
}
{
  "verses": [
    {
      "content": "Aw nangni thiempuhai, hi hi lo hre ta u, Nangni Israel sûnghai, lo ngai ta u, Aw laltak sûnghai, na lo sit ta u, Rorêlna chu nangni ta ding a ni sih a; Mizpaa châng le, Tabor tlânga lên zar in ni leiin.",
      "reference": "HOSEA 5:1"
    },
    {
      "content": "Mi helhai chun sukhlum hi an uor êm êm a, Kei ruok chu an rênga kâwktu ka nih.",
      "reference": "HOSEA 5:2"
    },
    {
      "content": "Ephraim chu ka hriet a, Israel chu keimaa thup a ni nawh, Tuhin, aw Ephraim, nawchizawr i chîng leiin, Israel chu sukpawrche a na;",
      "reference": "HOSEA 5:3"
    },
    {
      "content": "An Pathien tienga nghakîr dingin, An thil thaw hlakhai chu an bânsan nawh a; Nawchizawr lungril anni lai a um sih a, LALPA chu an hriet naw a nih.",
      "reference": "HOSEA 5:4"
    },
    {
      "content": "Israel sawngtawlawi chun a hmai sanah ân hriettir a, Chuongchun, Ephraim le Israel chu an khawhlonaa chun tlûng an ta; Juda khawm anni lai tlu vêng a tih.",
      "reference": "HOSEA 5:5"
    },
    {
      "content": "An berâm ruolhai le an bâwng ruolhai leh, LALPA zawng dingin fêng an ta; Nisienlakhawm, ama chu hmu nâwng an tih, An kuoma inthawkin ân siekieng tah a nih.",
      "reference": "HOSEA 5:6"
    },
    {
      "content": "LALPA chungah vervêktakin an thaw a nih; Hnam dang nauhai an nei sih a; Thla thar chun an lohma chen leh bohmangna intlun a tih.",
      "reference": "HOSEA 5:7"
    },
    {
      "content": "Gibea khuoa chun tawtawrâwt mût unla, Rama khuoa chun tawtawrâwt mût ro; Beth-avena chun khêk rak rak unla, Aw Benjamin, i hnung tieng kha!",
      "reference": "HOSEA 5:8"
    },
    {
      "content": "Ephraim chu hremna nia chun sukrêm nîng a ta, Thil hung ni ngei ding chu Israelhai laia chun kân hriettir tah a nih.",
      "reference": "HOSEA 5:9"
    },
    {
      "content": "Juda mi lienhai chu ramri sawntuhai an na, An chungah ka lunginsenna chu tui angin bunthlâng ka tih.",
      "reference": "HOSEA 5:10"
    },
    {
      "content": "Ephraim chu thupêk zâwm a nuom vieu leiin, Nêksâwrin a um a, rorêlna chu suksietin a um a nih.",
      "reference": "HOSEA 5:11"
    },
    {
      "content": "Chuleiin, Ephraim ta ding chun hângthim ang ka na, Juda sûngkuohai ta ding chun hmawnna ang ka nih.",
      "reference": "HOSEA 5:12"
    },
    {
      "content": "Ephraim chun a natna a hmuh a, Juda chun a hliem a hmuh a, Chuongchun, Ephraim chu Assuria kuomah a feh a, Laltak Jareb kuoma chun mi a tir a; Nisienlakhawm, ama chun a sukdam thei naw cheu a, In hliemna chu a sukdampêk thei bawk naw cheu.",
      "reference": "HOSEA 5:13"
    },
    {
      "content": "Ephraim ta ding chun sakeibaknei ang, Juda ta ding chun sakeibaknei vânglai ang ka ni ding a ni sih a; Keima, keima ngeiin keithlêr ka ta, Fêng ka ta, fe hmangpui ka tih; Sansuoktu ding tukhawm um naw ni hai.",
      "reference": "HOSEA 5:14"
    },
    {
      "content": "An thiemnawzie an inhriet a, ka hmêl an zawng hma chun, Fêng ka ta, ka hmunah kîr nâwk ka tih; An tuornaa chun mi zawng an ta, hieng hin tîng an tih:",
      "reference": "HOSEA 5:15"
    }
  ],
  "version": "HMARCLBSI",
  "reference": "HOSEA 5 HMARCLBSI",
  "audioBibleUrl": null,
  "copyright": " Hmar CL Bible - Pathien Lekhabu Inthieng    Copyright © Bible Society of India, 2015. Used by permission. All rights reserved worldwide.",
  "audioBibleCopyright": null
}
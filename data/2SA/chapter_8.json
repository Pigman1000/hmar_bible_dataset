{
  "verses": [
    {
      "content": "Chun, chu hnunga chun David chun Philistin mihai chu a thawh a, a hne tah a; chuongchun, David chun Philistin mihai thuneina khaw- pui chu a lâkpêk tah a.",
      "reference": "2 SAMUEL 8:1"
    },
    {
      "content": "Chun, Moab mihai a thaw nâwk a, a hnuoiah ân zâltir a, inkhina hruiin ân khih a; tlar hni chu suk- hlum dingin ân khih a, tlar khat chu a tluona hring dingin ân khih a. Chuongchun, Moab mihai chu David siehlawhai an hung ni tah a, thil- pêkhai dâm an hung pêk hlak a.",
      "reference": "2 SAMUEL 8:2"
    },
    {
      "content": "David chun Euphrates vadunga a ram la dinga a fe malamin Zoba leh Rehob naupa Hadadezer chu a thawh a.",
      "reference": "2 SAMUEL 8:3"
    },
    {
      "content": "Chuongchun, David chun a sakawr chung chuong mi sâng khat le za sari le sipai sîng hni a manpêk a; chun, David chun tawlailîr kei mi sakawrhai po po chu an thahrui a satpêk a, tawlailîr za hnûktu ding ruok chu a hlah a.",
      "reference": "2 SAMUEL 8:4"
    },
    {
      "content": "Chun, Damaskaa Suria mihai Zoba lal Hadadezer san dinga fehai chu David chun Suria mihai laia mi chu sîng hni le sâng hni a that a.",
      "reference": "2 SAMUEL 8:5"
    },
    {
      "content": "Chuongchun, David chun Suria rama Damaskaa chun sipaihai a sieh a; chuongchun, Suria mihai chu David siehlawhai an hung ni tah a, thilpêkhai an hung pêk hlak a. Chun, LALPAIN David chu a fena tieng ta- phawta chun ân hnetir pei a.",
      "reference": "2 SAMUEL 8:6"
    },
    {
      "content": "Chun, David chun Hadadezer rawihai rângkachak phawhai chu a lâkpêk a, Jerusalem tieng a phur a.",
      "reference": "2 SAMUEL 8:7"
    },
    {
      "content": "Chun, Hadadezer khuo Betaa inthawk dâm, Berothaia inthawk dâmin dâr tamtak a lâk a.",
      "reference": "2 SAMUEL 8:8"
    },
    {
      "content": "Chun, Hamath lal Toi chun Hadadezer sipaihai po po David chun a hne ti a lo hriet a.",
      "reference": "2 SAMUEL 8:9"
    },
    {
      "content": "Hadadezer chu a thawh a, a hne leiin chibai bûk dingin le lâwmpui dingin Toi chun a naupa Joram chu David kuomah a tir a, Hadadezer chun Toi hi a lo do hlak hrim a na. Chun, Joram chun tang- karaw bêlhai dâm, rângkachak bêlhai dâm, dâr bêlhai dâm a hung chawi a;",
      "reference": "2 SAMUEL 8:10"
    },
    {
      "content": "chuong chu ram a hne ta po poa mi tangkaruo le rângkachak ân hlânhai le chun lal David chun LALPA ân hlân bawk a.",
      "reference": "2 SAMUEL 8:11"
    },
    {
      "content": "Suria mihai ta dâm, Moab mi- hai ta dâm, Ammon thlahai ta dâm, Philistin mihai ta dâm, Amalek mihai ta dâm, Zoba lal Rehob naupa Hada- dezera inthawka a râllâkhai dâm an nih.",
      "reference": "2 SAMUEL 8:12"
    },
    {
      "content": "Chun, David chu Chi Ruoma, Suria mi sîng khat le sâng riet a thaw hung tieng chun a hming ân thang tah a.",
      "reference": "2 SAMUEL 8:13"
    },
    {
      "content": "Chun, Edoma chun râl vêng sipai a sieh a, Edom ram hmun tinah sipai a sie nghuon el a; chuongchun, Edom mihai po po chu David sie- hlawhai an hung ni tah a; chuong- chun, LALPAIN David chu a fena tieng taphawtah ân hnetir ta pei a.",
      "reference": "2 SAMUEL 8:14"
    },
    {
      "content": "Chuongchun, David chun Israel mi po pohai chungah ro a rêl a; chun, David chun a mihai po po chunga chun feltakin ro a rêl a.",
      "reference": "2 SAMUEL 8:15"
    },
    {
      "content": "Chun, Zeruia naupa Joab chu sipai hotu tak a na; chun, Ahilud naupa Jehosaphat chu chanchin ziektu a nih;",
      "reference": "2 SAMUEL 8:16"
    },
    {
      "content": "chun, Ahitub naupa Zadok le Abiathar naupa Ahimelek chu thiempu an nih; chun, Seraia chu ziektu a nih;",
      "reference": "2 SAMUEL 8:17"
    },
    {
      "content": "chun, Jehoiada naupa Benaia chu Kereth mi le Peleth mihai hotu a nih; chun, David naupasalhai chu thiempu an nih.",
      "reference": "2 SAMUEL 8:18"
    }
  ],
  "version": "HMARCLBSI",
  "reference": "2 SAMUEL 8 HMARCLBSI",
  "audioBibleUrl": null,
  "copyright": " Hmar CL Bible - Pathien Lekhabu Inthieng    Copyright © Bible Society of India, 2015. Used by permission. All rights reserved worldwide.",
  "audioBibleCopyright": null
}
{
  "verses": [
    {
      "content": "Ka naupa, i tuolbâwm ta dinga aiawtu i nih a, Hmêlmak mi ta dinga i kuthai i ben chun,",
      "reference": "THUVARHAI 6:1"
    },
    {
      "content": "I baua thuhai ngei chun âwk i na; I baua thuhai ngei chun man i ni tah.",
      "reference": "THUVARHAI 6:2"
    },
    {
      "content": "Tuhin hi hi thaw la, ka naupa, nangma le nangma chu insansuok rawh, I tuolbâwm kuta chun i lût a ni ta sih a; Fe la, nang le nang chu insukhnuoi la, i tuolbâwm chu ngên rawh.",
      "reference": "THUVARHAI 6:3"
    },
    {
      "content": "I mithai chu inna inhmutir naw la, I mitkhohai chu ininnghiltir bawk naw rawh.",
      "reference": "THUVARHAI 6:4"
    },
    {
      "content": "Ramsuoktu kuta sakhi a suok angin le, Vate vêtua inthawka vate a suok ang elin, Nang le nangma chu insansuok rawh.",
      "reference": "THUVARHAI 6:5"
    },
    {
      "content": "Nang thabo, phaivâng kuomah fe la, A lampuihai ngaituo la, var rawh.",
      "reference": "THUVARHAI 6:6"
    },
    {
      "content": "Chu chun lal a nei nawh a, Enkawltu amanih, rorêltu amani khawm a nei nawh.",
      "reference": "THUVARHAI 6:7"
    },
    {
      "content": "Nipui lai a bu a siekhâwl a, Busîk hunah a bu a lâk khâwm hlak.",
      "reference": "THUVARHAI 6:8"
    },
    {
      "content": "Aw thabo, ieng chen am i zâl ding a na? I zâlnaa inthawkin iengtik âm i tho ding a na?",
      "reference": "THUVARHAI 6:9"
    },
    {
      "content": "Zâl dep bêk, in dep bêk, Zâla kuthai hang thlep dep bêk.",
      "reference": "THUVARHAI 6:10"
    },
    {
      "content": "Chuongchun, inru angin i pasietna chu hung a ta, I tlâksamna chu mi râlthuoma inthuom angin hung a tih.",
      "reference": "THUVARHAI 6:11"
    },
    {
      "content": "Mi hmangna bo, mi khawhlo, Bau chapotakin a lêng a.",
      "reference": "THUVARHAI 6:12"
    },
    {
      "content": "A mithai a sêp a, a kehaiin thu a hril a, A kuthaiin inchiknahai ân chûktir a.",
      "reference": "THUVARHAI 6:13"
    },
    {
      "content": "A lungrila chun kâwmâwna a um a, thilsuol a rawt suok rawp a, Indarna a tu hlak.",
      "reference": "THUVARHAI 6:14"
    },
    {
      "content": "Chuleiin, a lungzîngna chu hung thut a ta, Thâwk le khatin kawidar a ta, dam nâwkna boin.",
      "reference": "THUVARHAI 6:15"
    },
    {
      "content": "Thil paruk LALPAIN a theidahai chu a um a, Anih, pasari, chuong chu ama ta dingin tirdakum an nih;",
      "reference": "THUVARHAI 6:16"
    },
    {
      "content": "Mit mengsânghai, lei khêlhlip, Pawitâwklo thisen insuoktir hlak kuthai le chun,",
      "reference": "THUVARHAI 6:17"
    },
    {
      "content": "Ngaituona suol ngairuot hlak lungril le, Pawi tâwk dinga ke tlân hrât hlakhai leh;",
      "reference": "THUVARHAI 6:18"
    },
    {
      "content": "Hrietpuitu indiklo khêlthu sâksuok hlaktu, Unauhai laia indarna tu hlaktu le chun.",
      "reference": "THUVARHAI 6:19"
    },
    {
      "content": "Ka naupa, i pa thupêk hi kawl tlat la, I nu inchûktirna hi nghatsan bawk naw rawh.",
      "reference": "THUVARHAI 6:20"
    },
    {
      "content": "I lungrila chun khuopde tlat zing la, I rîng vêla chun zem tlat rawh.",
      "reference": "THUVARHAI 6:21"
    },
    {
      "content": "I fe pha chun nang chu ṭhuoi a ti cheh a; I in pha chun nang chu vêng a ti cheh a; Chun, i hung meng pha khawm chun inbiekpui a ti che.",
      "reference": "THUVARHAI 6:22"
    },
    {
      "content": "Thupêk chu khâwnvar a na, inchûktirna chu var a ni sih a; Inchûktirna thununnahai chu hringna lampui a nih;",
      "reference": "THUVARHAI 6:23"
    },
    {
      "content": "Nuhmei riloa inthawka hum ding chein le, Hmêlmak baua inpâk tehlêmnaa inthawka vêng ding chein.",
      "reference": "THUVARHAI 6:24"
    },
    {
      "content": "I lungrila chun a mawina chu châk naw la, A mitsîrhai chun nang chu kuoi bawk naw raw se che.",
      "reference": "THUVARHAI 6:25"
    },
    {
      "content": "Nuhmei hur lei hin pasal chu bei hlekah siem a ni hlak a nih, Chun, uirenu chun hringna hlu chu a pêlin a pêl hlak.",
      "reference": "THUVARHAI 6:26"
    },
    {
      "content": "Miin a kalakah a puonhai kâng loin, Mei a chepdê thei am a nih?",
      "reference": "THUVARHAI 6:27"
    },
    {
      "content": "Annawleh, mi a ke kâng loin, Meiling chungah a lâwn thei am a nih?",
      "reference": "THUVARHAI 6:28"
    },
    {
      "content": "Mi a tuolbâwm nuhmei kuoma lût chu chuong ang bawk chu a na; Amanu va tâwk taphawt chu hrem naw ni naw nih.",
      "reference": "THUVARHAI 6:29"
    },
    {
      "content": "Inruin a phîngṭâm laiin ân sukkhawpna dinga ân rûk chun mihaiin an hmusit ngai nawh a.",
      "reference": "THUVARHAI 6:30"
    },
    {
      "content": "Amiruokchu ama chu hmu suok a ni chun a lêt sariin thung a ta; A ina thuomhnaw po po chu pe vawng a tih.",
      "reference": "THUVARHAI 6:31"
    },
    {
      "content": "Nuhmei le uiretna thil thawtu chu lungril bo a na, Ama lungril ngei sukse dingin thil a thaw a nih.",
      "reference": "THUVARHAI 6:32"
    },
    {
      "content": "Inhliemna le hmaimâwkna hmûng a ta, A hmaimâwkna chu hrûk hmang ni naw nih.",
      "reference": "THUVARHAI 6:33"
    },
    {
      "content": "Itthîkna hi mihriem lungsenna a na, Phubalâk ni chun hla naw nih.",
      "reference": "THUVARHAI 6:34"
    },
    {
      "content": "Intlanna hrim hrim ngaisak naw nih a, Thilpêk tamtakhai chu pe la khawm, lungawi el chuong naw nih.",
      "reference": "THUVARHAI 6:35"
    }
  ],
  "version": "HMARCLBSI",
  "reference": "THUVARHAI 6 HMARCLBSI",
  "audioBibleUrl": null,
  "copyright": " Hmar CL Bible - Pathien Lekhabu Inthieng    Copyright © Bible Society of India, 2015. Used by permission. All rights reserved worldwide.",
  "audioBibleCopyright": null
}
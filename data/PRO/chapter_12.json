{
  "verses": [
    {
      "content": "Inchûktirna ngainatu chun hrietna a ngaina a, Kâwkna theidatu ruok chu intlaw a nih.",
      "reference": "THUVARHAI 12:1"
    },
    {
      "content": "Mi ṭha chun LALPA ditsakna hmûng a ta, Thiltum khawhlo nei mi ruok chu thiemnaw inchangtir a tih.",
      "reference": "THUVARHAI 12:2"
    },
    {
      "content": "Mihriem chu khawhlonain indinsuok an ni ngai nawh a, Mi fel zung ruok chu sawnhmang a ni ngai nawh.",
      "reference": "THUVARHAI 12:3"
    },
    {
      "content": "Nuhmei ringum chu a pasal ta dingin lallukhum a na, Thil inzapuium thawtu ruok chu a ruhai ta dingin inngêna ang a nih.",
      "reference": "THUVARHAI 12:4"
    },
    {
      "content": "Mi fel ngaituohai chu thil indik a na, Mi khawhlo thurâwn ruok chu inhlêmna a nih.",
      "reference": "THUVARHAI 12:5"
    },
    {
      "content": "Mi khawhlo thuhai chu thisen insuo dinga inchântu a na, Nisienlakhawm, mi fel bau chun anni a san suok hlak.",
      "reference": "THUVARHAI 12:6"
    },
    {
      "content": "Mi khawhlohai chu pei thlâkin an um a, an um ta nawh a, Nisienlakhawm, mi fel insûng ruok chu a ngîr zing hlak.",
      "reference": "THUVARHAI 12:7"
    },
    {
      "content": "Mi chu a varna anghu peiin hrilmawi nîng a ta, Lungril khêlinhlip nei mi ruok chu ngainêp nîng a tih.",
      "reference": "THUVARHAI 12:8"
    },
    {
      "content": "Mi mâni le mâni insiechunga, fâk ding nei lo nêkin, Mi ngainatum raklo, siehlaw nei si kha a ṭha lem.",
      "reference": "THUVARHAI 12:9"
    },
    {
      "content": "Mi fel chun a ran hai hringna chu a ngaisak a, Mi suol zângaina innêm ruok chu a rilo.",
      "reference": "THUVARHAI 12:10"
    },
    {
      "content": "A hnuoi inlettu chun bei nei ṭeu a ta, Mi teplohai zuitu ruok chu hrietthiemna bo a nih.",
      "reference": "THUVARHAI 12:11"
    },
    {
      "content": "Misuol chun mi rilohai lên chu a ditpui a, Mi fel zung ruok chun ra ân suo.",
      "reference": "THUVARHAI 12:12"
    },
    {
      "content": "Hmûrhai bawsietnaa chun mi rilo châng chu a um a, Mi fel ruok chu buoinaa in- thawk chun hung suok a tih.",
      "reference": "THUVARHAI 12:13"
    },
    {
      "content": "A baua ra thil ṭha chun mi chu suktlai nîng a ta, Ama kut thilthawhai ngei chu a kuomah pêk nîng a tih.",
      "reference": "THUVARHAI 12:14"
    },
    {
      "content": "Ama mithaia chun mi invêt lampui chu ân dik a, Mi var ruok chun thurâwn chu a ngai hlak.",
      "reference": "THUVARHAI 12:15"
    },
    {
      "content": "Invêt lungsenna chu hriet uor a ni hlak a, Mi var ruok chun inzakna chu a thuphmang hlak.",
      "reference": "THUVARHAI 12:16"
    },
    {
      "content": "Thutak sâksuok hlaktu chun felna chu ân entir a, Hrepuitu inkhêl ruok chun hlêmna ân entir hlak.",
      "reference": "THUVARHAI 12:17"
    },
    {
      "content": "Kâwlhnâm isun anga tlahawltaka thuhril a um a, Mi var lei ruok chu a hrisêl a nih.",
      "reference": "THUVARHAI 12:18"
    },
    {
      "content": "Thutak hmûr chu kumkhuoa tungding nîng a ta, Lei khêlinhlip ruok chu mit- khapkâr chaua ding a nih.",
      "reference": "THUVARHAI 12:19"
    },
    {
      "content": "Rîtlona rawt suoktuhai lung- rila chun hlêmna a um a; Inremna rawt suoktuhai kuoma ruok chun hlimna a um.",
      "reference": "THUVARHAI 12:20"
    },
    {
      "content": "Mi fel kuoma chun thil pawi hrim tlung naw nih a, Mi suol ruok chu rîtlonaa suksip nîng a tih.",
      "reference": "THUVARHAI 12:21"
    },
    {
      "content": "Hmûr khêlinhliphai chu LALPA ta dingin tirdakum an na, Indiktaka thawtuhai ruok chu a lâwmna an ni hlak.",
      "reference": "THUVARHAI 12:22"
    },
    {
      "content": "Mi var chun hrietna chu a thup a, Invêthai lungril ruok chun invêtna a tlânginsampui.",
      "reference": "THUVARHAI 12:23"
    },
    {
      "content": "Mi taima kut chun rorêlna chu kawl a ta, Mi thabo ruok chu sin inthawluitirna hnuoia sie nîng a tih.",
      "reference": "THUVARHAI 12:24"
    },
    {
      "content": "Mihriem lungrila inlung- khamna chun a sukkûn a, Thu ṭha ruok chun a suklâwm hlak.",
      "reference": "THUVARHAI 12:25"
    },
    {
      "content": "Mi fel chu a tuolbâwm ta dingin ṭhuoitu a na, Mi khawhlo lampui ruok chun ân suksuoltir hlak.",
      "reference": "THUVARHAI 12:26"
    },
    {
      "content": "Mi thabo chun a ramsuoknaa a lâk chu a raw nawh a, Amiruokchu, mihriema thil hlutak. chu taima kuomah a um;",
      "reference": "THUVARHAI 12:27"
    },
    {
      "content": "Felna lampuia chun hringna a um a; Chu lampuia chun thina a um nawh.",
      "reference": "THUVARHAI 12:28"
    }
  ],
  "version": "HMARCLBSI",
  "reference": "THUVARHAI 12 HMARCLBSI",
  "audioBibleUrl": null,
  "copyright": " Hmar CL Bible - Pathien Lekhabu Inthieng    Copyright © Bible Society of India, 2015. Used by permission. All rights reserved worldwide.",
  "audioBibleCopyright": null
}
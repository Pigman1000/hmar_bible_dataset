{
  "verses": [
    {
      "content": "Inhal puma ruoiṭhe rawpna insûng nêk chun, Lungdamtaka bu bâr khat fâkna a ṭha lem.",
      "reference": "THUVARHAI 17:1"
    },
    {
      "content": "Siehlaw vartaka thaw hlaktu chun naupa, inzakna intlun hlaktu, chunga chun rorêl a tih. Unauhai laiah rochan nei bawk a tih.",
      "reference": "THUVARHAI 17:2"
    },
    {
      "content": "Rawtuina bêl chu tangkaruo ta ding a na, pûm mei chu rângkachak ta ding a nih, LALPA ruok chun lungril a fie hlak.",
      "reference": "THUVARHAI 17:3"
    },
    {
      "content": "Thil suol thawtu chun hmûr khawhlohai chu a ngaisak a, Chun mi khêlinhlip chun lei pawitâwk tieng chun na a sit.",
      "reference": "THUVARHAI 17:4"
    },
    {
      "content": "Tukhawm mi pasie nuisan chun a siemtu a hmusit a nih. Vângduoina diriemtu chu hrem lo ni naw nih.",
      "reference": "THUVARHAI 17:5"
    },
    {
      "content": "Nauhai nauhai chu mi upahai lallukhum an na, Chun, nauhai ropuina chu an pahai chu an nih.",
      "reference": "THUVARHAI 17:6"
    },
    {
      "content": "Thuhril ṭhatak le invêt ân mawi ngai nawh a, Hmûr khêlinhlip chu lal nau leh ân mawi naw nâwk zuol.",
      "reference": "THUVARHAI 17:7"
    },
    {
      "content": "Thamna hi a neitu ta ding chun mithaia lung hlutak ang a na, Ân her vêlna taphawta chun a hlawtling hlak.",
      "reference": "THUVARHAI 17:8"
    },
    {
      "content": "Bawsietna inkhumtu chun hmangaina a zawng a, Thil hril hriltu ruok chun ṭhien bul a ṭhe.",
      "reference": "THUVARHAI 17:9"
    },
    {
      "content": "Kâwkna hi hrietna nei mia chun a lût thûk lem, Invêt vawi za khat vuok nêk hmanin.",
      "reference": "THUVARHAI 17:10"
    },
    {
      "content": "Mi rilo chun hêlna chau a zawng a, Chuleiin, ama kuoma chun mitir nunsetak tir nîng a tih.",
      "reference": "THUVARHAI 17:11"
    },
    {
      "content": "Invêt ân vêt laia intuokpui nêk chun, Savawmpui a tehai inrûkpêka um intuokpui nuom a um lem.",
      "reference": "THUVARHAI 17:12"
    },
    {
      "content": "Tukhawm thil ṭha aia thil ṭha naw pe lem chu, Thil ṭha naw a ina inthawkin fe hmang ngai naw nih.",
      "reference": "THUVARHAI 17:13"
    },
    {
      "content": "Insuolna hung inṭan dân hi miin tui a hersuok ang chau a nih, Chuleiin, inhalna chu insuolna a um hmain mâksan rawh.",
      "reference": "THUVARHAI 17:14"
    },
    {
      "content": "Mi khawhlo chu thiem inchangtir a, mi fel chu thiemnaw inchangtir chu, Chu ve vehai chu angkhata LALPA ta dinga tirdakum a nih.",
      "reference": "THUVARHAI 17:15"
    },
    {
      "content": "Hrietthiemna a nei naw chun, Varna inchâwkna man ding invêt kuta chun ieng dingin am um a ta?",
      "reference": "THUVARHAI 17:16"
    },
    {
      "content": "Ṭhien chun ieng lai khawmin a hmangai a, Unau chu lunginzîng ni dinga pieng a nih.",
      "reference": "THUVARHAI 17:17"
    },
    {
      "content": "Mi hrietthiemna nei lo chun a kuthai a ben a, A tuolbâwm hmaihmaa chun mawphurtu a hung ni hlak.",
      "reference": "THUVARHAI 17:18"
    },
    {
      "content": "Bawsietna ngainatu chun inhalna khawm a ngaina a, A dâi kawtkhâr dawm sângtu chun sietna a zawng a nih.",
      "reference": "THUVARHAI 17:19"
    },
    {
      "content": "Lungril chapo neitu chun thil ṭha a hmu ngai nawh a, Lei khêlinhlip neitu chu pawitâwknaah a tlu lût hlak.",
      "reference": "THUVARHAI 17:20"
    },
    {
      "content": "Nau invêt neitu chun a lungngaina chau dinga nei a na, Chun, invêt pa chun hlimna a nei bawk nawh.",
      "reference": "THUVARHAI 17:21"
    },
    {
      "content": "Lungril hlim chu damdawi ṭha a na, Lungril serawp ruok chun ruhai a sukṭâwl.",
      "reference": "THUVARHAI 17:22"
    },
    {
      "content": "Mi khawhlo chun ângsûnga inthawkin thilthlâwnpêk chu a lâk a, Rorêlna lampuihai chu a sukkâwi hlak.",
      "reference": "THUVARHAI 17:23"
    },
    {
      "content": "Varna chu hrietthiemna neitu hmaihmaa chun a um a, Invêt mithai ruok chu leihnuoi tâwpa chun an um.",
      "reference": "THUVARHAI 17:24"
    },
    {
      "content": "Naupa invêt chu a pa ta dinga lunginrimna a na, A neitu nu ta ding chun rimsikna a nih.",
      "reference": "THUVARHAI 17:25"
    },
    {
      "content": "Mi fel inchawitir chu a ṭha nawh a, Mi ṭha an tluongna leia vuok khawm chu a ṭha chuong nawh.",
      "reference": "THUVARHAI 17:26"
    },
    {
      "content": "A thuhai hla tâwk nei mi chun hrietthiemna a nei a, Lungril dei nei mi chu hrietthiemna nei mi a nih.",
      "reference": "THUVARHAI 17:27"
    },
    {
      "content": "Invêt khawm, a to ṭawk lai chun mi vara ngai a na, A hmûrhai ân chip tlat lai chun mi var anga ngai a nih.",
      "reference": "THUVARHAI 17:28"
    }
  ],
  "version": "HMARCLBSI",
  "reference": "THUVARHAI 17 HMARCLBSI",
  "audioBibleUrl": null,
  "copyright": " Hmar CL Bible - Pathien Lekhabu Inthieng    Copyright © Bible Society of India, 2015. Used by permission. All rights reserved worldwide.",
  "audioBibleCopyright": null
}
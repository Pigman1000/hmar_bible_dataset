{
  "verses": [
    {
      "content": "Mi mâni insuktum chun, mâni nuom zâwng ngei chu a zawng a, Varna indik po po a sêlkal hlak.",
      "reference": "THUVARHAI 18:1"
    },
    {
      "content": "Invêt chun hrietthiemnaa chun lâwmna a nei nawh a, A lungrila ama le ama ân hmu suok theina chaua naw khan chu.",
      "reference": "THUVARHAI 18:2"
    },
    {
      "content": "Mi khawhlo chu a hung pha chun hmusitna khawm a hung veh a, Tlâng ihrilsiet nina le chun kâwkna a hung bawk.",
      "reference": "THUVARHAI 18:3"
    },
    {
      "content": "Mihriem baua thuhai chu tui inthûkhai ang a na, Varna tuihnâr chu vadungtê luonglai ang a nih.",
      "reference": "THUVARHAI 18:4"
    },
    {
      "content": "Mi khawhlo ditsak chu thil ṭha a ni nawh a, Rorêlnaa mi fel hnâwlhmang chu a ṭha chuong bawk nawh.",
      "reference": "THUVARHAI 18:5"
    },
    {
      "content": "Mi invêt hmûrhai chun inhalna ân tlun a, A bau chun vuoknahai a ko bawk.",
      "reference": "THUVARHAI 18:6"
    },
    {
      "content": "Mi invêt bau chu ama sietna a na, A hmûrhai chu a lungril ta dinga châng a nih.",
      "reference": "THUVARHAI 18:7"
    },
    {
      "content": "Mi lâwtthiem thuhai chu bubâr tuihnâitak ang an na, Phîng sûng hmun inthûktakhaiah an fe thla hlak.",
      "reference": "THUVARHAI 18:8"
    },
    {
      "content": "Ama sinthawa inthlada mi chu Suksetu unaupa chu a nih.",
      "reference": "THUVARHAI 18:9"
    },
    {
      "content": "LALPA hming chu kulbîng dettak a na, Mi fel chu chutaka chun a tlân lût a, a him hlak.",
      "reference": "THUVARHAI 18:10"
    },
    {
      "content": "Mi hausa hausakna chu a khawpui dettak a na, Ama ngairuotnahaia ngei chun bang insâng ang a nih.",
      "reference": "THUVARHAI 18:11"
    },
    {
      "content": "Sietna hmaah mihriem lungril chu a uong hlak a, Inzâkaina hmaa chun inngaitlâwmna a fe zie.",
      "reference": "THUVARHAI 18:12"
    },
    {
      "content": "A hriet hmaa dawnna petu chu, A ta dingin inzakum le invêtna a nih.",
      "reference": "THUVARHAI 18:13"
    },
    {
      "content": "Mihriem lungril chun a hrât nawna chu chelngîr a ta, Lungril kawise ruok chu tuin am tuor thei a ta?",
      "reference": "THUVARHAI 18:14"
    },
    {
      "content": "Mi var lungril chun hrietna a nei a, Mi var na chun thiemna a zawng bawk.",
      "reference": "THUVARHAI 18:15"
    },
    {
      "content": "Mihriem thilthlâwnpêk chun ama ta dingin hmun a siempêk a, Ama chu mi ropuihai hmaah a hung ṭhuoi hlak.",
      "reference": "THUVARHAI 18:16"
    },
    {
      "content": "Ama chungthu hril hmasatu chu indik âwmin ân lang a, Nisienlakhawm, a tuolbâwm chu a hung a, a hung phawr lang hlak.",
      "reference": "THUVARHAI 18:17"
    },
    {
      "content": "Aisânna chun insêlnahai a sukbo a, Mi hrâthai chu a sukṭhe bawk.",
      "reference": "THUVARHAI 18:18"
    },
    {
      "content": "Unaupa suklungawiloa um chu khawpui dettak nêkin hne ân tak lem, Chuong inhalnahai chu kula thîrtluonhai ang a nih.",
      "reference": "THUVARHAI 18:19"
    },
    {
      "content": "Mihriem phîng chu a baua rasuok chun suksip nîng a ta, A hmûrhaia hlawkna chun ama chu suklungawi ning a tih.",
      "reference": "THUVARHAI 18:20"
    },
    {
      "content": "Thina le hringna hi lei thilthawtheinaa um an na, Achu hmangaitu chun chutaka inthawka ra chu fâng a tih.",
      "reference": "THUVARHAI 18:21"
    },
    {
      "content": "Tukhawm nuhmei hmutu chun thil ṭha a hmu a nih, LALPA ditsakna khawm a chang a nih.",
      "reference": "THUVARHAI 18:22"
    },
    {
      "content": "Mi pasie chun ngênna thuhai a hmang hlak a, Mi hausa ruok chun tlahawltakin a dawn hlak.",
      "reference": "THUVARHAI 18:23"
    },
    {
      "content": "Ruolhai tamtak siemtu chun ama sietna ding el a thaw a nih, Amiruokchu, ruol unau nêka hnai lema kawp tlat chu a um a nih.",
      "reference": "THUVARHAI 18:24"
    }
  ],
  "version": "HMARCLBSI",
  "reference": "THUVARHAI 18 HMARCLBSI",
  "audioBibleUrl": null,
  "copyright": " Hmar CL Bible - Pathien Lekhabu Inthieng    Copyright © Bible Society of India, 2015. Used by permission. All rights reserved worldwide.",
  "audioBibleCopyright": null
}
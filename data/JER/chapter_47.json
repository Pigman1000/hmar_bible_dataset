{
  "verses": [
    {
      "content": "Pharaoin Gaza a rûn hmaa, Philistin mihai chungthua zâwlnei Jeremia kuoma LALPA thu hung tlung chu.",
      "reference": "JEREMIA 47:1"
    },
    {
      "content": "LALPA chun hieng hin a tih: Ngai ta u, hmârtienga inthawkin tuihai a hung lien a, vadung kuong lêt hung nîng a ta, ram le a sûnga umhai le khawpui le a sûnga umhai le chun hung lêtkhum a ta; mihai chu khêk an ta, ram hluotuhai po po ṭap inrûm an tih.",
      "reference": "JEREMIA 47:2"
    },
    {
      "content": "A mi hrâthai ketin tet rîka le, a sakawr tawlailîrhai tlân rîka le, taw- lailîr kehai innâwt rîka chun pahai chu an ṭi a, an nauhai enkai theilo lêkin an kuthai a zawi thla a;",
      "reference": "JEREMIA 47:3"
    },
    {
      "content": "ṭhangpuitu la um taphawthai chu Tura le Zidona inthawka sât thlâk dingin, Philistin mihai po po suksietna dinga ni hung tlung chu a ni leiin, Kaphtor thlierkâra la um- sunhai, Philistin mihai chu LALPA chun a sukbohmang ding a ni sih a.",
      "reference": "JEREMIA 47:4"
    },
    {
      "content": "Gazaa chun châtvaina a hung tlung a, an phairuom la um sun, Askelon hlak chu ieng khawm loa siem a ni tah a; chun, nang le nang ieng chen am în ât ding a na?",
      "reference": "JEREMIA 47:5"
    },
    {
      "content": "Aw nang LALPA kâwlhnâm, i châwl ṭawk ṭawk hma po chu ieng chen am nîng a ta? nang chu i bâwma chun inthun nâwk el rawh, châwl la, um ṭawk ṭawk rawh.",
      "reference": "JEREMIA 47:6"
    },
    {
      "content": "LALPA chun thaw ding a pêk si che chun iengtin am châwl thei i ta? Askelon le tuisuoriet panga umhai thaw dingin a ruot che a nih.",
      "reference": "JEREMIA 47:7"
    }
  ],
  "version": "HMARCLBSI",
  "reference": "JEREMIA 47 HMARCLBSI",
  "audioBibleUrl": null,
  "copyright": " Hmar CL Bible - Pathien Lekhabu Inthieng    Copyright © Bible Society of India, 2015. Used by permission. All rights reserved worldwide.",
  "audioBibleCopyright": null
}
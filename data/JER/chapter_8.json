{
  "verses": [
    {
      "content": "Chu huna chun, LALPA chun a tih: Juda lalhai ruhai, a rorêltu- hai ruhai, thiempuhai ruhai, zâwlnei- hai ruhai, Jerusalem hluotuhai ruhai chu an thlânhaia inthawkin hung la suok an ta,",
      "reference": "JEREMIA 8:1"
    },
    {
      "content": "nisa dâm, thla dâm, vâna umhai po po, an hmangaia a rawng an lo bâwlhai, an zawnga an biekhai hmaa chun keidar an tih; lâk khâwm ni naw ni haia, phûm khawm ni bawk naw ni hai, hnuoia êkdûra ṭhang ding ni lem an tih.",
      "reference": "JEREMIA 8:2"
    },
    {
      "content": "Chun, hi sûngkuo rilo la umsun- hai, ka hnawt hmangna hmuna la umhai chun, hring nêkin thi thlang lem an tih, sipaihai LALPA chun a tih.",
      "reference": "JEREMIA 8:3"
    },
    {
      "content": "Chu naw khawm chu an kuomah hi hi hril i tih: LALPA chun hieng hin a tih: Mihai chu tlûng an ta, an tho nâwk ta naw ding maw? Mi chu fe hmang a ta, a hung kîr nâwk ta naw ding maw?",
      "reference": "JEREMIA 8:4"
    },
    {
      "content": "Iengtiziea hieng Jerusalema mihai hi hnungtawl sawng zingnaa an hnungtawl am a na? Hlêmna chu an chel det tlat a, kîr nâwk an nuom nawh a.",
      "reference": "JEREMIA 8:5"
    },
    {
      "content": "Ka ngai a, ka lo hriet a, anachu, thudik an hril nâwk a, mi tukhawm, “Ieng am ka lo thaw ta leh,” tiin a khawhlonaa inthawk chun ân sîr nawh a, mi tin chun mâni lampui seng an hrawh a, indonaa sakawr tlân bingbilet ang chun.",
      "reference": "JEREMIA 8:6"
    },
    {
      "content": "Anih, chunga vakâwl chun ama hun ruot chu a hriet a; vaṭhuhai, pelêuhai, vangalsânghai an hunah an hung tlung a, ka mihai ruok chun LALPA thupêk an hriet nawh.",
      "reference": "JEREMIA 8:7"
    },
    {
      "content": "Iengtiziein am, “Kan var a, LALPA dân chu kan kuomah a um annâwm” in ti a na? Nisienlakhawm, ngai ta u, lekhaziektuhai ziekhmawl indik naw chun indik lotakin a lo thaw tah a.",
      "reference": "JEREMIA 8:8"
    },
    {
      "content": "Mi varhai chu an inzak a, sukbei- dawngin an um a, ṭhuoi hmangin an um a; en ta u, LALPA thu chu an dit naw chu: annia chun ieng ang varna hrim am a um a na?",
      "reference": "JEREMIA 8:9"
    },
    {
      "content": "Chuleiin, an nuhmeihai chu mi danghai kuomah pêng ka ta, an lohai chu a neitu dinghai kuomah pêng ka tih; mi tin el chu a chîn taka in- thawka a lien tak chenin, inîtthîk- nain an sip sih a; zâwlneia inthawk thiempu chenin indik lotakin an thaw bawk a.",
      "reference": "JEREMIA 8:10"
    },
    {
      "content": "Chun, thlamuongna ding a um naw sain, “Thlamuongna, thla- muongna,” tiin, ka chipui naunu in- suknatna chu an sukdam met chau a.",
      "reference": "JEREMIA 8:11"
    },
    {
      "content": "Thil tirdakum an thaw lai chun inzapui an ti? An inzapui hlawl nawh; an hmai khawm a mâwk nawh a, chuleiin, a tluhai laia chun tlu vêng an ta, anni chu hrem an ni huna chun, LALPA chun a tih.",
      "reference": "JEREMIA 8:12"
    },
    {
      "content": "Anni chu kâng hmang letdêr ka tih, LALPA chun a tih; grêphruiahai chun grêp um naw nih a, theichang kûngahai khawm chun theichang um naw nih a, a hna khawm chu vuoi a tih; chun, an kuoma thil ka pêkhai khawm chu annia inthawk chun fe hmang a tih.",
      "reference": "JEREMIA 8:13"
    },
    {
      "content": "Iengdinga ei ṭhung zing am? Hung inkhâwm unla, khawpui kul neiahai chun lût ei ta, chutaka chun bohmang el ei tiu; LALPA chunga chun thil ei lo suksuol ta leiin, LALPA ei Pathien chun bohmangnaa um dingin a mi sie tah a, tûr pawl tui chu dâwn dingin a mi pêk tah a.",
      "reference": "JEREMIA 8:14"
    },
    {
      "content": "Thlamuongna ding ei enkai hlak a, nisienlakhawm, thil ṭha hrim a hung tlung nawh a; sukdamna ding huna dâm chun, ngai ta, beidawngna lem!",
      "reference": "JEREMIA 8:15"
    },
    {
      "content": "Dana inthawk chun a sakawr- hai hnâr hnâwt ri chu ân hriet a; a mi hrât hung inhrosatna ria chun ram pumpui chu ân hnîng a. Anni chu an hung a, ram po po le a sûnga umhai chu an fâk zo sih a; khawpui le a sûnga chênghai le khawm chun.",
      "reference": "JEREMIA 8:16"
    },
    {
      "content": "Ngai ta u, nangni lai chun rûlhai, rûltûrneihai sukngam thei ngailo dinghai chu ka hung tir ding a nih; chuongchun, chuk an ti cheu, LALPA chun a tih.",
      "reference": "JEREMIA 8:17"
    },
    {
      "content": "Aw lungngainaa inthawk hin keima le keima bêk inthlamuong thei lang chu; ka sûnga chun ka lung hlak chu a thidang sih a.",
      "reference": "JEREMIA 8:18"
    },
    {
      "content": "Ka chipuihai naunu ram hla- taka inthawka a khêkri chu lo ngai ta u, “LALPA chu Zionah a um a ni naw am a nih? a Laltak chu a sûnga chun a um nâwm a nih? An milim ker fâwmhai le teplo thil maktakhai chun iengdinga lunginsen dinga an mi chawktho am a na?” tiin.",
      "reference": "JEREMIA 8:19"
    },
    {
      "content": "Busîk hun chu a liem tah a, nipui hun chu a tâwp tah, sandamin ei um nawh.",
      "reference": "JEREMIA 8:20"
    },
    {
      "content": "Ka chipuihai naunu suknatnaa chun suknat vein ka um a, ka thla ân vai a, beidawngnain a mi chel tlat a.",
      "reference": "JEREMIA 8:21"
    },
    {
      "content": "Gileada hin thinghnai damdawi a um naw maw? Chutaka chun dam- dawi thiem mi an um naw maw? Chuong a ni chun ieng dinga ka chi- puihai naunu chu sukdam a ni nâwm a na?",
      "reference": "JEREMIA 8:22"
    }
  ],
  "version": "HMARCLBSI",
  "reference": "JEREMIA 8 HMARCLBSI",
  "audioBibleUrl": null,
  "copyright": " Hmar CL Bible - Pathien Lekhabu Inthieng    Copyright © Bible Society of India, 2015. Used by permission. All rights reserved worldwide.",
  "audioBibleCopyright": null
}
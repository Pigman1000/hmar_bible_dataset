{
  "verses": [
    {
      "content": "Khawinṭhâl chungthua Jere- mia kuoma LALPA thu hung tlung chu:",
      "reference": "JEREMIA 14:1"
    },
    {
      "content": "Juda chun a sûn a; chutaka a dai kawtkhârhai khawm chu an ṭâwp zo a, hnuoi chunga chun a duma inbelin ân ṭhung a; Jerusalem khêk ri chu chungtieng a feh a.",
      "reference": "JEREMIA 14:2"
    },
    {
      "content": "A miṭhahai chun an nauhai chu tui chawi dingin an tir a, khurahai chun an hung a, tui hlak an hmu nawh a; an tuitheihai chu a ruokin an kîr a, an inzakin an buoi a, an luhai chu an inkhum a.",
      "reference": "JEREMIA 14:3"
    },
    {
      "content": "Rama chun ruotui a um si nawh a, leihnuoi beidawngumtak lei chun hnuoi inlettuhai chu an inzak a, an luhai an khum a.",
      "reference": "JEREMIA 14:4"
    },
    {
      "content": "Anih, sazukpui khawm rama chun ân teh a, hlohna a um naw leiin a tê chu a mâksan a.",
      "reference": "JEREMIA 14:5"
    },
    {
      "content": "Ram sabengtunghai khawm chu tlâng sâng chungahai chun an ngîr a, sihalhai angin thli an dawng a, hlo pet ding a um naw leiin an mit ân thim a.",
      "reference": "JEREMIA 14:6"
    },
    {
      "content": "Kan suolnahai chun keini a mi hêk khawma, Aw LALPA, i hming leiin nangin sin thaw la, kan hnung- tawlnahai chu a tam hle ta sih a; i chunga chun thil kan lo suksuol ta a nih.",
      "reference": "JEREMIA 14:7"
    },
    {
      "content": "Aw nang Israel beisei, buoina hun laia sandamtu, hi rama hin ieng dingin am mikhuol ang chau, zân khat riek dinga inzin mi puon in zartu ang el chu nîng i ta?",
      "reference": "JEREMIA 14:8"
    },
    {
      "content": "Ieng dingin am mi maktia um, mi thilthawtheitak sandam thei silo ang chu nîng i ta? Nang chu, Aw LALPA, keini lai hin i um a, i hming chawia ko kan na; keini mi mâksan naw rawh.",
      "reference": "JEREMIA 14:9"
    },
    {
      "content": "LALPA chun hi mihai chung- thua chun hieng hin a tih: Invâk invâk hi an nuom zâwngtak a lo ni tah a: an kehai khawm an thunun nawh a; chuleiin, LALPA chun anni chu a pawm nawh a; tuhin an suol- nahai chu hre zing a ta, an suolhai lei chun anni chu hrem a tih.",
      "reference": "JEREMIA 14:10"
    },
    {
      "content": "Chun, LALPA chun ka kuoma chun, “Hi hnam ta ding hin an ṭhatna dingin ṭawngṭaipêk naw rawh.",
      "reference": "JEREMIA 14:11"
    },
    {
      "content": "Bu an nghei pha khawm, an khêkri chu ngai naw ning a; in- thâwina le pumrawhmang thilinhlân an inhlân pha khawm pawmpêk naw ningah; amiruokchu, anni chu kâwl- hnâm le, ṭâm le hripuiin sukbohmang lem ka tih” a ta.",
      "reference": "JEREMIA 14:12"
    },
    {
      "content": "Chun, kei chun, “Aw LALPA Pathien, ngai ta, zâwlneihai chun an kuoma chun, ‘Kâwlhnâmhai chu hmu ngai naw ti niu a, ṭâm khawm nei ngai naw ti niu a, amiruokchu, hi hmuna hin thlamuongna diktak chu pêng ka ti cheu,’ an lo tipêk hlak a,” ka tih a;",
      "reference": "JEREMIA 14:13"
    },
    {
      "content": "chun, LALPA chun ka kuomah a hril a, “Zâwlneihai chun ka hmingin thukhêlhai an hril a; anni chu ka tir nawh a, thu khawm ka pêk nawh a, an kuoma khawm thu ka hril bawk nawh; in kuoma chun thil hmulâwk indik nawhai, khawhri zâwl thuhai, thil iengkhawm ni lo, an lungrila thukhêl chu an hril lem hlak a.",
      "reference": "JEREMIA 14:14"
    },
    {
      "content": "Chuleiin, ka hminga zâwlnei thuhriltuhai chungthua chun, LAL- PA chun hieng hin a tih: anni chu ka tir nawh a; amiruokchu, hi rama hin kâwlhnâm le ṭâm tla naw ni, tituhai, chuong zâwlneihai chu kâwlhnâm le ṭâmin sukbohmang nîng an tih.",
      "reference": "JEREMIA 14:15"
    },
    {
      "content": "Chun, chuong mipuihai an thuhrilnahai chu ṭâmna le kâwlhnâm leiin Jerusalem kawtthlêrahai chun pei suokin um an ta; anni phûmtu ding tukhawm nei naw ni hai, anni leh, an nuhmeihai le an naupasalhai, an naunuhmeihai leh; anni chunga chun an rîtlona chu ka bunthlâk ding a ni sih a.",
      "reference": "JEREMIA 14:16"
    },
    {
      "content": "Chun, an kuoma chun hieng thu hi hril rawh: Sûn le zâna khawm ka mithai chu mitthliin luong thla raw se; ma lo tawpin; ka chipui naunu inthieng chu hliemna nasatakin, pawpna nasataka suknawiin a um a.",
      "reference": "JEREMIA 14:17"
    },
    {
      "content": "Ramhnuoiah ka va fe leh, kâwl- hnâma thihai hmu a na! khawpui sûng ka lût leh, ṭâmnaa na tuorhai hmu a na! zâwlneihai le thiempuhai chu ram sûnga chun an invâk vêl a, hrietna nei si loin,” tiin.",
      "reference": "JEREMIA 14:18"
    },
    {
      "content": "Juda chu i hnâwl pumhlûm dêr am a nih? I thla chun Zion chu a tirdak am a nih? Iengdinga nangin i mi hrema, kan ta dinga sukdamna um lo am a na? Inremna kan enkai a, nisienlakhawm, thil ṭha hrim a hung tlung nawh a; sukdamna ding huna khawm chun lunginzîngna hmu a nih!",
      "reference": "JEREMIA 14:19"
    },
    {
      "content": "Aw LALPA, kan suolnahai ka hung inhriettir a, kan thlatuhai suolna leh; nangma chunga chun thil kan lo suksuol ta sih a.",
      "reference": "JEREMIA 14:20"
    },
    {
      "content": "Nangma hming leiin keini chu mi hmusit naw la, i ropuina lalṭhung- pha chu sukhmaimâwk naw rawh; keini le i thuthlung kha hre zing la, sukse naw rawh.",
      "reference": "JEREMIA 14:21"
    },
    {
      "content": "Khawhri be mihai teplohai lai chun ruo insûrtir thei hrim an um am? Annawleh, vânhai chun ruohai chu a pêk thei am a nih? Aw LALPA kan Pathien, nang chu ama chu i ni a ni naw maw? Chuleiin, nangma chu nghâk zing kan ti che, hieng thilhai po po hi i siem sih a.",
      "reference": "JEREMIA 14:22"
    }
  ],
  "version": "HMARCLBSI",
  "reference": "JEREMIA 14 HMARCLBSI",
  "audioBibleUrl": null,
  "copyright": " Hmar CL Bible - Pathien Lekhabu Inthieng    Copyright © Bible Society of India, 2015. Used by permission. All rights reserved worldwide.",
  "audioBibleCopyright": null
}
{
  "verses": [
    {
      "content": "LALPA chun, “Chu pha chun Israel pahnam po pohai Pa- thien chu nîng ka ta, anni chu ka mihai nîng an tih,” a tih.",
      "reference": "JEREMIA 31:1"
    },
    {
      "content": "LALPA chun hieng hin a tih, “Mipui kâwlhnâma inthawka suok- hai chu thlalêra khan lunginsietna an hmu a; Israelin châwlna a zawng lai chun,",
      "reference": "JEREMIA 31:2"
    },
    {
      "content": "LALPA chu hlataka inthawkin a kuomah a hung inlâr a. Kumkhaw hmangaina chun ka hmangai che a, chuleiin, lunginsietna ngilneina chun ka hîp che a.",
      "reference": "JEREMIA 31:3"
    },
    {
      "content": "Bâwl nâwk ka ti cheh a, bâwlin um i tih, Aw Israel nunghâk inthieng. Khuong têhai leh inthuom nâwk i ta, hlimna siema lâmtuhai lai chun fe suok i tih.",
      "reference": "JEREMIA 31:4"
    },
    {
      "content": "Samaria tlâng chungahai chun grêp huonhai chu siem nâwk i ta; a phuntuhai chun phun an ta, a ra chu chên an tih.",
      "reference": "JEREMIA 31:5"
    },
    {
      "content": "Ephraim muolhaia vêngtuhai chun, ‘Tho unla, LALPA ei Pathien kuomah Ziona chun fêng ei tiu,’ tia an khêkna nihai chu a la hung tlung ding a ni sih a,” tiin.",
      "reference": "JEREMIA 31:6"
    },
    {
      "content": "LALPA chun hieng hin a ti sih a; Jakob ta ding chun lâwmin hla sak unla, hnamhai lua um ta ding chun khêk bawk ro, phuong dar unla, inpâk unla, “Aw LALPA, Israel hla bîkhai, i mihai hi sandam rawh,” ti ro.",
      "reference": "JEREMIA 31:7"
    },
    {
      "content": "Ngai ta u, hmârtieng rama inthawk chun anni chu hung ṭhuoi ka ta, chun, hnuoi hmun hlatakhaia in- thawk chun, anni le mitdel dâm, ke inbai dâm, nuhmei nau pawmlai dâm, nauhase nat tuor lai dâm chu hung ṭhuoi khâwm ka tih; chuong- chun, pâwl ropuitak chu hitieng hin hung kîr an tih.",
      "reference": "JEREMIA 31:8"
    },
    {
      "content": "Ṭap pumin hung an ta, thla- muongtakin anni chu ṭhuoi ka ta, tuihai vadungpuihai sîra chun, lam- pui tlûnah an insui nawna dinga chun anni chu infetir ka ta, Israel pa chu ka na, Ephraim chu ka nau lutîrtak a ni sih a.",
      "reference": "JEREMIA 31:9"
    },
    {
      "content": "Aw nangni hnamhai, LALPA thu chu ngai unla, thlierkâr hlataka- hai chun phuong ro; chun, “Israel sukdartu ngei chun, ama chu kei khâwm nâwk a ta, berâmpuin a berâm ruol a kawl ang chun ama chu kawl a tih,” tiin hril ro.",
      "reference": "JEREMIA 31:10"
    },
    {
      "content": "LALPA chun Jakob chu ama nêka hrât lem kuta inthawk chun ân tlansuokin a sansuok ta sih a.",
      "reference": "JEREMIA 31:11"
    },
    {
      "content": "Chun, hung an ta, Zion tlâng insângna laiahai chun hla hung sak an ta; LALPA ṭhatnaa chun bua leh, uoina leh, hrieka leh, berâm le bâwng ruol têhaiah lâwm an tih; an thla chu tuihnâwngtak huon ang nîng a ta, lungngai nâwk ta hrim hrim naw ni hai.",
      "reference": "JEREMIA 31:12"
    },
    {
      "content": "Chun, nunghâk inthienghai chu, tlangvâlhai le, upahai le chun lâmnaa chun hlim an ta; an lusûnna chu hlimnaah kân changtir ding a ni sih a; chun, anni chu thlamuon ka ta, an lungngainaa inthawk chun suk- hlim tâng ka tih.",
      "reference": "JEREMIA 31:13"
    },
    {
      "content": "Thiempuhai thlarau chu thâuin sukkhawp ka ta, ka mihai chu ka ṭhatnain tlai an tih, LALPA chun a tih.",
      "reference": "JEREMIA 31:14"
    },
    {
      "content": "LALPA chun hieng hin a tih: Rama khuoah khêkri an hriet a, ṭap dâm, mithi ngaia khêk rawng rawng dâm, Rakil chun a nauhai a ṭah a, an um ta naw leiin thlamuon thei a ni nawh.",
      "reference": "JEREMIA 31:15"
    },
    {
      "content": "LALPA chun hieng hin a tih: I râwl chu ṭapnaa inthawk le, i mithai chu mitthlihaia inthawkin insûm rawh; i sinthaw chu lâwmman pêk a ni ding a ni sih a, LALPA chun a tih; chun, anni chu hmêlma rama in- thawk chun hung kîr nâwk an tih.",
      "reference": "JEREMIA 31:16"
    },
    {
      "content": "I hihnung tâwpna tienga ding chun beiseina a um a nih, LALPA chun a tih: i thlahai chu an ramri sûnga ngei chun hung nâwk an tih.",
      "reference": "JEREMIA 31:17"
    },
    {
      "content": "Ephraim chu hieng ang lusûn hin ka hriet ngei a nih: “Bâwngtê rîngkawl la bât ṭhang lo angin nangin i mi thununa, thununin ka um a; nangin mîn hertir la, chuongchun, inher ka tih: nang chu LALPA ka Pathien i ni sih a,” tiin.",
      "reference": "JEREMIA 31:18"
    },
    {
      "content": "Matheiloin, chu hnunga chun kân let a, kei khawm ka lamlêt tah a; chun, chu hnunga chun inchûktirin ka uma, ka êlpui chu ka ben a; kân zak a, anih, ka tleirâwl lai hmingsietna chu ka phur leiin, ka hamhai nghe nghe a.",
      "reference": "JEREMIA 31:19"
    },
    {
      "content": "Ephraim hi ka naupa dittak am a nih? Ama hi naupang tiawi am a nih? Ama ka thunun pha, ama chu ka hriet zing tlat el hi? Chuleiin, ka lungril chun ama ka lainat a; matheiloin, ama chunga chun zâ- ngaina nei ngei ka tih, LALPA chun a tih.",
      "reference": "JEREMIA 31:20"
    },
    {
      "content": "Lampui inchiknahai siem la, zui ding hmawlphunhai siem rawh, tlânglam tiengah, i fena lampui chu ngaituo la, kîr nâwk rawh. Aw nu- nghâk inthieng Israel, hieng i khaw- puihai tienga hin kîr nâwk rawh.",
      "reference": "JEREMIA 31:21"
    },
    {
      "content": "Aw nang naunu hnungtawl, ieng chen am hitieng sawtieng i fe lawn ding a na? Hnuoia chun LALPA chun thil thar a siemsuok a, “Nuhmeiin pasal a hum ta lem,” ti hi.",
      "reference": "JEREMIA 31:22"
    },
    {
      "content": "Sipaihai LALPA, Israel Pathien chun hieng hin a tih: An sal intângna ka hung lâk kîr nâwk pha chun Juda rama le chutaka khawpuihaia chun hi ṭawngbau hi la hmang nâwk an tih: “Aw indikna chêngna, LALPA chun mal sâwm raw se che,” ti dâm le, “Aw inthiengna tlâng,” ti dâm hi.",
      "reference": "JEREMIA 31:23"
    },
    {
      "content": "Chun, Juda le chutaka khaw- puihai po po chu um hmunkhat tâng an ta; loneituhai le, berâm ruol le invâk vêlhai khawm chu.",
      "reference": "JEREMIA 31:24"
    },
    {
      "content": "Mi chauhai chu ka suktlai a, mi lungngai tinhai khawm chu ka sukhar bawk a.",
      "reference": "JEREMIA 31:25"
    },
    {
      "content": "Hi lei hin ka tho a, ka en a, ka imu chu inhnik ka ti êm êm a.",
      "reference": "JEREMIA 31:26"
    },
    {
      "content": "Ngai ta u, nihai chu a hung tlung, LALPA chun a tih: Juda sûng- kuo le Israel sûngkuo chu ramsa chi le mihriem chiin tûng ka ta.",
      "reference": "JEREMIA 31:27"
    },
    {
      "content": "Chun, anni chu hmalthla ding le, sukchim ding le, peithla ding le, sukse ding le, sukrinum dinga ka enkai zing ang khan, chuong ang bawk chun, anni chu bâwl ding le phun dingin enkai zing ka tih, LALPA chun a tih.",
      "reference": "JEREMIA 31:28"
    },
    {
      "content": "Chuong niahai chun, “Thlatu- hai chu grêp thûr an fâk leiin, an thlahai hahai chu a ṭim,” ti ta ngai naw ni hai.",
      "reference": "JEREMIA 31:29"
    },
    {
      "content": "Nisienlakhawm, mi tin chu mâni suolnaa ngei chun thîng a ta, mi tin grêp thûr fatu chu, ama hahai ngei chu ṭim a tih.",
      "reference": "JEREMIA 31:30"
    },
    {
      "content": "Ngai ta u, nihai chu a hung tlung, LALPA chun a tih, Juda sûng- kuo le Israel sûngkuo le chun thuthlung thar siem ka ta;",
      "reference": "JEREMIA 31:31"
    },
    {
      "content": "Aigupta rama inthawka hung ṭhuoi suok dinga kuta anni ka chel nia an thlatuhai kuoma thuthlung ka siem ang dungzui kha ni loin, an ta dingin pasal ka ni dea chu, chu ka thuthlung chu an bawsiet a, LALPA chun a tih.",
      "reference": "JEREMIA 31:32"
    },
    {
      "content": "Amiruokchu, chuong nihai hnunga Israel sûngkuo le thuthlung ka siem ding chu hi hi nîng a tih, LALPA chun a tih: an sûngrilahai chun ka dân chu sieng ka ta, an lungrilahai chun ziek bawk ka tih; chun, an Pathien nîng ka ta, anni chu ka mihai nîng an tih,",
      "reference": "JEREMIA 31:33"
    },
    {
      "content": "chun, mi tinin mâni tuol- bâwmhai chu inchûktir ta naw ni hai a, mâni unauhai seng leh; “LALPA chu hre ro,” tiin inchûktir ta naw ni hai, anni a chîn taka inthawka a lien tak chenin kei an mi hriet vawng ta ding a nih, LALPA chun a tih: an bawsietnahai chu ngaidam ka ta, an suolna khawm hre zing ta naw ning.",
      "reference": "JEREMIA 31:34"
    },
    {
      "content": "Sûna nisa chu var dinga pea, zâna arasihai le thla var dinga ruotna petu, tuisuoriet chu chawkthoa, tuifâwnhai inrûmtirtu LALPA chun hieng hin a tih: ama chu sipaihai LALPA chu a hming a na;",
      "reference": "JEREMIA 31:35"
    },
    {
      "content": "Hieng thil ruothai hi ka hmaa inthawka an lo fe hmang chun, Israel khawm chu kumkhuoa dingin ka hmaa chun hnam an ni chu bo ve bawk a tih.",
      "reference": "JEREMIA 31:36"
    },
    {
      "content": "LALPA chun hieng hin a tih: Chunga vân khi inkhi thei a na, hnuoia leihnuoi lungphûm chu zawng suok thei a ni chun, thil an lo thaw tahai po po lei khan Israel chi chu pei hmang vêng ka tih: LALPA chun a tih.",
      "reference": "JEREMIA 31:37"
    },
    {
      "content": "Ngai ta u, nihai chu a hung tlung, LALPA chun a tih: Hananel in insânga inthawka a kia dai kawtkhâr chenin, LALPA ta dingin khawpui chu bâwl nîng a tih.",
      "reference": "JEREMIA 31:38"
    },
    {
      "content": "Chun, ân khina hmawl chu Gareb tlâng chenin fe tluon suok a ta, Goaa chun va kâwi a tih.",
      "reference": "JEREMIA 31:39"
    },
    {
      "content": "Chun, mithi ruong phairuom pumpui le, vut phairuom le Kidron vadungtê chen, saktienga sakawr dai kawtkhâr chen ram po po kha, LALPA chanpuol nîng a tih, sukdar ni naw nih a, kumkhuoin pei thlâk khawm ni bawk naw nih.",
      "reference": "JEREMIA 31:40"
    }
  ],
  "version": "HMARCLBSI",
  "reference": "JEREMIA 31 HMARCLBSI",
  "audioBibleUrl": null,
  "copyright": " Hmar CL Bible - Pathien Lekhabu Inthieng    Copyright © Bible Society of India, 2015. Used by permission. All rights reserved worldwide.",
  "audioBibleCopyright": null
}
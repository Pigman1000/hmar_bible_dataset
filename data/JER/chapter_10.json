{
  "verses": [
    {
      "content": "Aw Israel sûngkuo, LALPAIN i kuoma thu a hril chu lo ngai ta,",
      "reference": "JEREMIA 10:1"
    },
    {
      "content": "LALPA chun hieng hin a tih: Hnamhai lampuihai chu inchûk naw la, chungtienga inchiknahaia chun lunginzîng el bawk naw rawh, hnam- hai chu chuonghaia chun an lungin- zîng hlak sih a.",
      "reference": "JEREMIA 10:2"
    },
    {
      "content": "Hnamhai dânhai chu teplo mei mei an na; rama inthawkin thing an hang phûr thlûk a, themthiem mi chun a hreipuiin a chei a.",
      "reference": "JEREMIA 10:3"
    },
    {
      "content": "Chu chu tangkaruo le rângka- chakin an chei a; thîrkilnahaiin an sukdet a, tubauhai leh, chuongchun, ân hnîng thei nawh a;",
      "reference": "JEREMIA 10:4"
    },
    {
      "content": "Leipuia vate ṭi milim ang an na, nisienlakhawm, an ṭawng nawh a; an fe thei naw leiin zâwn an ngai a. Anni chu ṭi naw la, thil suol khawm an thaw thei nawh a, annia chun thil ṭha thawna ding khawm a um bawk nawh.",
      "reference": "JEREMIA 10:5"
    },
    {
      "content": "Aw LALPA, nanga ang hi tu- khawm an um nawh, i ropuia, i hming chu thilthawtheinain a ropui bawk a.",
      "reference": "JEREMIA 10:6"
    },
    {
      "content": "Aw hnamhai Laltak, tuin am ṭi nâwng an ti cheh a? Nang chun i phu hrim sih a, hnamhai laia mi var po po lai le, an lalram sûngahai chun, nang- a ang hrim tukhawm an um nawh.",
      "reference": "JEREMIA 10:7"
    },
    {
      "content": "Anni chu ngawngtak le invêt an na, milim inchûktirna chu thing bul el chu a nih.",
      "reference": "JEREMIA 10:8"
    },
    {
      "content": "Tangkaruo thlênghaia sut, Tar- sisa inthawka hung lâkhai le, Uphaza inthawka rângkachak, themthiem le rângkachak thîrsu kuthai sinthaw chu: a dum pâwl le a dum êm chu an thuom dingin, mi themthiemhai kutsuok vawng an nih.",
      "reference": "JEREMIA 10:9"
    },
    {
      "content": "Amiruokchu, LALPA chau Pathien diktak chu a na, Pathien hring chu a na, chatuon lal a nih; a lunginsenna chun hnuoi chu ân thin a, a lungawi nawna chu hnamhai chun an tuor thei nawh.",
      "reference": "JEREMIA 10:10"
    },
    {
      "content": "Hieng hin an kuoma chun hril i tih: hnuoi le vânhai siemtu ni lo pathienhai chu, chuonghai chu vân- khuphnuoia inthawk le leihnuoia inthawk chun bohmang an tih.",
      "reference": "JEREMIA 10:11"
    },
    {
      "content": "A thilthawtheina chun hnuoi chu a siem a, a varna chun khawvêl chu a lo tungding tah a, a hrietthiem- nahai chun vânhai khawm chu a lo keiphar tah a;",
      "reference": "JEREMIA 10:12"
    },
    {
      "content": "a râwl a hung insuo pha chun vânhaia tuihai chu a hung phul a, leihnuoi tâwpnaa inthawk dâm chun tuihu chu ân kaitir a, ruo ta ding chun kâwlinlephai a siem a, a robâwmhaia inthawk chun thli chu a hung lâk suok a.",
      "reference": "JEREMIA 10:13"
    },
    {
      "content": "Mi tin el chu ngawngtak, hriet- na nei lo an na; rângkachak suttu tinhai khawm chu a milim kera siem lei chun sukzakin a um a; a milim sunghai chu khêlthu ngawt a na, an- nia chun inthuokna a um si nawh a.",
      "reference": "JEREMIA 10:14"
    },
    {
      "content": "Thil teplo, sinthaw nuizatum an nih; hrem an ni pha chun bohmang an tih.",
      "reference": "JEREMIA 10:15"
    },
    {
      "content": "Jakob chanvo chu hieng ang hi a ni ve nawh a; thil po pohai siemtu chu a na; Israel chu a rochan hnam a na; sipaihai LALPA chu a hming a nih.",
      "reference": "JEREMIA 10:16"
    },
    {
      "content": "Aw nang inhuola um, rama inthawk chun i thuomhnawhai chu la khâwm rawh.",
      "reference": "JEREMIA 10:17"
    },
    {
      "content": "LALPA chun hieng hin a ti sih a: Hieng ang huna hin ram hluotuhai chu the suok ka ta, an tuorna dingin anni chu sukrinum ka tih.",
      "reference": "JEREMIA 10:18"
    },
    {
      "content": "Ka natna lei chun ka chung a va rik de! ka hliemna chu a nasa hle a; nisienlakhawm, “Indiktakin hi hi ka natna chu a na, ka tuor ding hrim a nih,” ka tih a.",
      "reference": "JEREMIA 10:19"
    },
    {
      "content": "Ka puon in chu suksiet a ni tah a; ka hruihai po po khawm suktan an ni tah a; ka nauhai khawm chu keimaa inthawkin an fe hmang a, an um ta nawh a; ka puon in keiphar nâwk ding tukhawm an um ta nawh a, ka puonzârhai zâr ding leh.",
      "reference": "JEREMIA 10:20"
    },
    {
      "content": "Berâmpuhai hlak chu an ngawng êm a, LALPA chu an râwn si nawh a; chuleiin, an hlawtling nawh a, an berâm ruolhai po po chu an indar zo a.",
      "reference": "JEREMIA 10:21"
    },
    {
      "content": "Thuthang râwl chu, ngai ta, a hung mêk a nih, Juda ram chu râusan le sihalhai chêngna hmuna siem dingin hmâr ram tienga inthawk buoina nasatak a hung mêk a nih.",
      "reference": "JEREMIA 10:22"
    },
    {
      "content": "Aw LALPA, mihriem lampui chu amaa chun a um nawh ti ka hriet a; a kepênhai sukdik dingin mihriem- a chun infetirtu chu a um nawh.",
      "reference": "JEREMIA 10:23"
    },
    {
      "content": "Aw LALPA, mi sukdik la, ami- ruokchu, rorêlnain, i lunginsennain ni loin, chuong naw chun iengkhawm ni loin mi siem rawi i tih.",
      "reference": "JEREMIA 10:24"
    },
    {
      "content": "Khawhri be mi, nang hre lohai chunga le, hnam nangma hming lam ngailohai chunga chun i ṭiumna chu bunthla la, Jakob chu an fâk zo sih a; anih, ama chu an fâk zo a, an kâng- hmang dêr a, a umna khawm chu an suksiet a.",
      "reference": "JEREMIA 10:25"
    }
  ],
  "version": "HMARCLBSI",
  "reference": "JEREMIA 10 HMARCLBSI",
  "audioBibleUrl": null,
  "copyright": " Hmar CL Bible - Pathien Lekhabu Inthieng    Copyright © Bible Society of India, 2015. Used by permission. All rights reserved worldwide.",
  "audioBibleCopyright": null
}
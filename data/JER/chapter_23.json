{
  "verses": [
    {
      "content": "Ka hlo petna hmuna berâmhai sukdara sukbohmanghai be- râmpuhai chu an chung a rik! LALPA chun a tih.",
      "reference": "JEREMIA 23:1"
    },
    {
      "content": "Chuleiin, Israel Pathien LALPA chun, ka mihai châwmtu berâmpuhai chungthua chun hieng hin a hril: Ka berâm ruolhai chu in hnawt dar a, in khal hmang tâwl tah a, anni chu in va sir ngai bawk nawh a; ngai ta u, in thilthaw rilohai chun ka hung sir ding cheu a nih, LALPA chun a tih.",
      "reference": "JEREMIA 23:2"
    },
    {
      "content": "Ka berâm ruol laia hlâbîkhai chu, ram anni ka hnawt hmangna po poa inthawk chun hung ṭhuoi khâwm ka ta, an huonhaia chun hung ṭhuoi nâwk ka tih; chun, hung pung an ta, hung rahlâwk an tih.",
      "reference": "JEREMIA 23:3"
    },
    {
      "content": "Anni châwmtu ding berâmpu an chunga chun sieng ka ta; ṭit khawm ṭi ta naw ni hai a, beidawng ngai ta bawk naw ni hai a, tlâksam hrim khawm um ta naw ni, LALPA chun a tih.",
      "reference": "JEREMIA 23:4"
    },
    {
      "content": "Ngai ta, nihai chu a hung tlung mêk; LALPA chun a tih: David-a hin kau feltak chu hung inṭotir ka ta, ama chun lal angin rorêl a ta, vartak- in thâwng a ta; rama chun rorêlna le felna chu suksuok a tih.",
      "reference": "JEREMIA 23:5"
    },
    {
      "content": "Ama dam sûng chun Juda chu sandam nîng a ta, Israel khawm chu himtakin chêng a tih, chun, hi hi hming ama kona ding chu nîng a ta, “LALPA chu ei felna a nih,” ti hi.",
      "reference": "JEREMIA 23:6"
    },
    {
      "content": "Chuleiin, ngai ta, nihai chu a hung tlung mêk, LALPA chun a tih; Aigupta rama Israel thlahai ṭhuoi suoktu LALPA chu a hring zing angin, ṭi ta naw ni hai a,",
      "reference": "JEREMIA 23:7"
    },
    {
      "content": "Hmâr rama inthawk le anni ka hnawt hmangna ram po pohaia in- thawka Israel sûngkuo chu enkawla ṭhuoitu LALPA ti ni lem tâng a tih: chuongchun, anni ram ngeia chun chêng tâng an tih.",
      "reference": "JEREMIA 23:8"
    },
    {
      "content": "Zâwlneihai chungthua chun; ka lungril chu ka sûnga chun a kawiseh a, ka ruhai po po khawm ân hnîng a; zu inrui mi, mi uoinin a hne zet ang el chu ka nih; LALPA lei le, LALPA thu inthienghai lei chun.",
      "reference": "JEREMIA 23:9"
    },
    {
      "content": "Ram chu uirehaiin an sip a, ṭawngsie lei chun ram chun a sûn a; thlalêra hlo petna hmunhai khawm chu a ṭâwl zo a; an lampuihai chu a ṭha nawh a, an hrâtna khawm chu ân dik nawh.",
      "reference": "JEREMIA 23:10"
    },
    {
      "content": "Thiempu le zâwlnei chu suk- pawrche an ni ve ve sih a; anih, ka ina chun an khawhlona chu ka hmu a nih, LALPA chun a tih.",
      "reference": "JEREMIA 23:11"
    },
    {
      "content": "Chuleiin, an lampui chu an ta dingin inthim laia hmun innâltak ang chu nîng a ta; hnawtin um an ta, chutaka chun tlûng an tih, an chunga chun thil ṭha naw, anni hremna kum ngei chu ka hung intlungtir ding a ni sih a, LALPA chun a tih.",
      "reference": "JEREMIA 23:12"
    },
    {
      "content": "Samaria zâwlneihaia chun in- vêtna ka hmuh a, anni chun Baal hmangin thu an hril a, ka mi Israelhai chu an insuksuoltir a.",
      "reference": "JEREMIA 23:13"
    },
    {
      "content": "Jerusalema zâwlneihaia khawm thil râpthlâktak ka hmuh a; anni chun uiretna thil an thawh a, thukhêlah an feh a, thilsuol thawtu kut chu an sukhrât a, chuongchun, tukhawm an khawhlonaa inthawkin an kîr nawh; an rêng el chun ka ta ding chun Sodom ang an na, chutaka a hluotuhai chu Gomorra ang an nih.",
      "reference": "JEREMIA 23:14"
    },
    {
      "content": "Chuleiin, zâwlneihai chung- thua chun sipaihai LALPA chun hieng hin a tih; Ngai ta, anni chu sairamkhain châwm ka ta, mîtkhâ tui indâwntir ka tih; Jerusalem zâwlneihaia inthawk chun ram po poa chun sukpawrchena chu a fe suok sih a.",
      "reference": "JEREMIA 23:15"
    },
    {
      "content": "Sipaihai LALPA chun hieng hin a tih: “In kuoma thuhriltu zâwlneihai thuhai chu ngai naw unla, anni chun teplo mei mei an inchûktir cheu a nih, an lungrila thil hmulâwk chu an hril a, LALPA baua inthawka mi chu ni loin.",
      "reference": "JEREMIA 23:16"
    },
    {
      "content": "LALPA thuhai hmusittuhai kuoma chun, LALPA chun, ‘Thla- muongna nei in tih, a tih,’ an ti zing zing hlak a, chun, mi mâni lungril ngarzie ang peia um hlaktu kuoma khawm chun, ‘In chungah thil ṭha naw hung tlung naw nih,’ an ti bawk hlak a.",
      "reference": "JEREMIA 23:17"
    },
    {
      "content": "LALPA rorêlnaa chun tu am a thu chu hrea pawm dinga ngîr hlak? Tuin am a thuhai chu ân chikin a hriet hlak a?",
      "reference": "JEREMIA 23:18"
    },
    {
      "content": "Ngai ta u, LALPA thlipui chu, a lunginsenna chu, a fe suok a, anih, thlivir thlipui chu, mi khawhlo lu chunga chun hung nuoi a tih.",
      "reference": "JEREMIA 23:19"
    },
    {
      "content": "Thawa a um hmakhat chun LALPA lunginsenna chu hung kîr nâwk naw ni, a lungrila a thiltum a thaw hmakhat chun: hi hnung tienga chun la hung hre chieng hlêng in tih.",
      "reference": "JEREMIA 23:20"
    },
    {
      "content": "Hieng zâwlneihai hi ka tir nawh a, anachu, an tlân sih a; an kuoma chun thu khawm ka hril nawh a, anachu, anni chun thu an hril sih a.",
      "reference": "JEREMIA 23:21"
    },
    {
      "content": "Nisienlakhawm, ka rorêlnaa lo ngîr ta chu ni hai sienla, ka mihai chu ka thuhai chu inhriettir an ta, an thilthaw suolhaia inthawk le, an lampui suolhaia inthawk chun inkîr- tir tâng an tih.",
      "reference": "JEREMIA 23:22"
    },
    {
      "content": "LALPA chun, ‘Hlataka Pathien um ni loin, hnaitaka Pathien ka ni maw?’ a tih.",
      "reference": "JEREMIA 23:23"
    },
    {
      "content": "LALPA chun, ‘Mi tukhawm ka hmu lo dingah hmun fienrielahai ân bihmang thei am a nih?’ a tih. ‘Hnuoi le vân chu keia suksip a ni naw am a nih?’ LALPA chun a tih.",
      "reference": "JEREMIA 23:24"
    },
    {
      "content": "‘Mang ka nei, mang ka nei,’ tia ka hminga thukhêla thuhriltuhai, zâwlneihaiin an hril chu ka hriet a.",
      "reference": "JEREMIA 23:25"
    },
    {
      "content": "Zâwlnei thukhêl hriltuhai, anni lungril inhlêmnaa zâwlneihai chu, chuonghai lungrila chun hi hi ieng- chen am a um ding a na?",
      "reference": "JEREMIA 23:26"
    },
    {
      "content": "an thlatuhaiin Baal leia ka hming an theinghil anga, mi tinin mâni tuolbâwmhai kuomah an mang- hai an hrilin ka mihai chu ka hming intheinghiltir dingin an ngaituo a.",
      "reference": "JEREMIA 23:27"
    },
    {
      "content": "Zâwlnei mang nei chun a mang chu hril sienla, keima thu hretu chun keia thu chu ringumtakin hril bawk raw se. Bu le a kûng chun ieng am inangna an nei a? LALPA chun a tih.",
      "reference": "JEREMIA 23:28"
    },
    {
      "content": "Ka thu chu mei ang a ni nâwm a nih, lungpui khawm suknawitu tu- bau ang chu? LALPA chun a tih.",
      "reference": "JEREMIA 23:29"
    },
    {
      "content": "“Chuleichun, ngai ta u, zâwl- neihai mâni tuolbâwmhaia inthawka ka thu inrutuhai chu ka kal a nih, LALPA chun a tih.",
      "reference": "JEREMIA 23:30"
    },
    {
      "content": "Ngai ta u, an leihai hmanga, ‘LALPAIN a hril,’ titu zâwlneihai chu ka kal a nih, LALPA chun a tih:",
      "reference": "JEREMIA 23:31"
    },
    {
      "content": "Ngai ta u, mang indik lohai hrila, anni kuoma khawm hrila, an khêlhrilhai le, an uongna teplohaia ka mihai insuksuoltirtu zâwlneihai chu ka kal a nih, LALPA chun a tih; anni chu ka tir nawh a, thu khawm ka pêk nawh a; hi hnam hi suksâwt chuong dêr bawk naw ni hai, LALPA chun a tih.”",
      "reference": "JEREMIA 23:32"
    },
    {
      "content": "Hi mihai laia pakhatin amanih, zâwlneiin amanih, thiempuin ama- nih, “LALPA rikphur chu ieng am a na?” ti an indawn che chun, an kuoma chun, “Nangni hi phurrik chu in nih, ka peihâwn ding cheu a nih, LALPA chun a tih,” tiin hril rawh.",
      "reference": "JEREMIA 23:33"
    },
    {
      "content": "Chun, zâwlnei amanih, thiem- pu amanih, chu mi laia pakhat, “LALPA phurrik chu” titu chu kei khawma chu mi le a sûngkuo chu hrem ka tih.",
      "reference": "JEREMIA 23:34"
    },
    {
      "content": "Chuongchun, mi tinin mâni tuolbâwmhai kuoma le mâni unau- pahai kuomah, “LALPA chun ieng am a dawn a? LALPA chun ieng am a hril a?” tiin hril in tih.",
      "reference": "JEREMIA 23:35"
    },
    {
      "content": "Chuongchun, LALPA phurrik chu hril ta ngai naw ti niu a, mi tin ta dingin ama thu ngei chu a phurrik a ni ding leiin; Pathien hring thuhai chu in lo fe kawipui ta sih a, ei Pathien sipaihai LALPA thu chu.",
      "reference": "JEREMIA 23:36"
    },
    {
      "content": "Chuongchun, zâwlnei kuoma chun, “LALPA chun iengin am a dawn cheh a? LALPA chun ieng am a hril a?” tîng in ta.",
      "reference": "JEREMIA 23:37"
    },
    {
      "content": "Amiruokchu, “LALPA phurrik chu,” in ti chun, LALPA chun hieng ang hin a tih: Hi thu “LALPA phurrik chu,” in ti leiin, “LALPA phurrik chu, in ti ding a ni nawh,” ti dingin in kuomah mi ka hung tir a;",
      "reference": "JEREMIA 23:38"
    },
    {
      "content": "chuleiin, ngai ta u, nangni chu theinghil letdêr ka ti cheu a, khawpui nangni kuoma le in thlatuhai kuoma ka ipêk le hin ka hmaihmaa inthawk- in ka peihâwn ding cheu a nih;",
      "reference": "JEREMIA 23:39"
    },
    {
      "content": "chun, in chunga chun kum- khuoa um ding ṭawngsekawk chu hung intlun ka ta, inzakna re lo leh, chuong chu theinghil ni ta ngai naw ni hai.",
      "reference": "JEREMIA 23:40"
    }
  ],
  "version": "HMARCLBSI",
  "reference": "JEREMIA 23 HMARCLBSI",
  "audioBibleUrl": null,
  "copyright": " Hmar CL Bible - Pathien Lekhabu Inthieng    Copyright © Bible Society of India, 2015. Used by permission. All rights reserved worldwide.",
  "audioBibleCopyright": null
}